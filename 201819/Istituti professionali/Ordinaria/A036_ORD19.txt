Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPAR - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA METALLI E OREFICERIA
Tema di: PROGETTAZIONE E REALIZZAZIONE DEL PRODOTTO

Rosso Rossi è un designer di calzature che punta su una perfetta sinergia tra la lavorazione artigianale
completamente made in Italy e la ricerca tecnologica sui materiali. Le sue calzature fuori dal comune
sono vere e proprie opere d’arte, oggetti di design, gioielli.
Lo stilista vuole lanciare una collezione di stivaletti per la primavera-estate con elementi ornamentali
ispirati al mondo floreale: femminili, preziosi, seducenti.
Il candidato, sulla base delle conoscenze e competenze acquisite durante il corso di studi anche grazie
a esperienze formative realizzate in contesti operativi, proponga per questo stilista alcuni accessori
gioiello per gli stivaletti.
Si richiede la produzione dei seguenti elaborati:
 schizzi preparatori
 bozzetto eseguito a mano o al computer
 relazione illustrativa dell’iter progettuale e breve descrizione delle successive fasi di lavorazione
del prodotto.

____________________________
Durata massima della prova – prima parte: 6 ore.
La prova si compone di due parti. La prima è riportata nel presente documento ed è predisposta dal MIUR mentre la seconda
è predisposta dalla Commissione d’esame in coerenza con le specificità del Piano dell’offerta formativa dell’istituzione
scolastica e della dotazione tecnologica e laboratoriale d’istituto.
È consentito l’uso dei dizionari di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito soltanto l’uso della strumentazione, anche informatica, disponibile nella istituzione scolastica.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

