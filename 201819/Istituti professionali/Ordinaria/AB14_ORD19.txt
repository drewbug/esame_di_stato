Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPGF – SERVIZI PER L'AGRICOLTURA E LO SVILUPPO RURALE
OPZIONE GESTIONE RISORSE FORESTALI MONTANE
Tema di: SILVICOLTURA E UTILIZZAZIONI FORESTALI e
AGRONOMIA DEL TERRITORIO MONTANO E SISTEMAZIONI IDRAULICO FORESTALI
PRIMA PARTE
L'ISPRA, al fine di aggiornare la mappa della pericolosità da frana sull'intero territorio nazionale, ha proceduto,
nel 2017, alla nuova “Mosaicatura nazionale (v. 3.0 - Dicembre 2017)” delle aree a pericolosità dei Piani di
Assetto Idrogeologico, sulla base degli aggiornamenti forniti dalle Autorità di Bacino Distrettuali. In questa
elaborazione, è stata utilizzata una classificazione della pericolosità per l'intero territorio nazionale in 5 classi:
pericolosità molto elevata P4, elevata P3, media P2, moderata P1 e aree di attenzione AA.
La superficie complessiva, in Italia, delle aree a pericolosità da frana PAI e delle aree di attenzione è pari a
59.981 km2 (19,9% del territorio nazionale). Se prendiamo in considerazione le classi a maggiore pericolosità
(elevata P3 e molto elevata P4), assoggettate ai vincoli di utilizzo del territorio più restrittivi, le aree ammontano
a 25.410 km2, pari all’8,4% del territorio nazionale.

ISPRA – Istituto Superiore per la Protezione e la Ricerca Ambientale
“Dissesto idrogeologico in Italia: pericolosità e indicatori di rischio” Sintesi Edizione 2018 – p. 2

Il candidato, dopo aver sinteticamente commentato i dati sopra riportati, scelto un territorio di propria conoscenza,
ne illustri le caratteristiche pedo-climatiche e paesaggistiche. Descriva quindi le operazioni di intervento
selvicolturale di recupero destinato ad una porzione di superficie forestale, rientrante in un’area classificata a
pericolosità da frana. Nell’esposizione del piano dovrà tener conto della scelta delle specie e delle tecniche
d’impianto operando nel riscontro della qualità ambientale e nel rispetto della biodiversità. Nell’opera, che
prevederà la necessità di ripristino della corretta stabilità idrogeologica, il candidato descriverà i possibili
interventi di ingegneria naturalistica.
________________________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e della
dotazione tecnologica e laboratoriale d’istituto.
È consentito l’uso di prontuari e manuali tecnici.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

