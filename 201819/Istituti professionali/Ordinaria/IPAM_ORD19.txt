Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPAM - MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA MECCANICA
Tema di: TECNOLOGIE DI INSTALLAZIONE E MANUTENZIONE DI APPARATI
E IMPIANTI CIVILI E INDUSTRIALI

La normativa UNI EN 13306, definisce la manutenzione come “combinazione di tutte le azioni tecniche,
amministrative e gestionali, previste durante il ciclo di vita di un'entità, destinate a mantenerla o riportarla
in uno stato in cui possa eseguire la funzione richiesta”.
Secondo tale definizione, fare manutenzione non è solo riparare un’entità quando si rompe, ma garantire
con strategie e tecniche opportune la funzionalità di macchine ed impianti.
Anche sulla base di quanto detto sopra si chiede al candidato di:
▪

illustrare le principali politiche di manutenzione previste dalla normativa descrivendole brevemente;

▪

riferendosi ad un impianto noto, lo descriva dettagliatamente e scelga tra le politiche di sopra quella
o quelle ritenute più valide, motivando opportunamente la risposta;

▪

fare una stima dei costi annuali di manutenzione;

▪

produrre un’analisi dei possibili guasti dell’impianto, mettendo in evidenza quelli più probabili e più
pericolosi.

___________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

