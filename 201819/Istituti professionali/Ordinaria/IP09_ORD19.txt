Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: IP09 - MANUTENZIONE E ASSISTENZA TECNICA
IPE9 - MANUTENZIONE E ASSISTENZA TECNICA
CURVATURA ELETTRICO/ELETTRONICO
Tema di: TECNOLOGIE E TECNICHE DI INSTALLAZIONE E MANUTENZIONE
PRIMA PARTE
Una ditta di manutenzione deve garantire il funzionamento del gruppo elettrogeno di uno stabilimento
industriale.
Il gruppo è costituito dalle parti principali di seguito elencate:
 motore diesel 4 tempi, 8 cilindri con relative apparecchiature:
- pompa d’iniezione gasolio e relativo filtro;
- pompa olio motore e relativo filtro;
- pompa di circolazione liquido di raffreddamento;
- filtro dell’aria;
- radiatore con ventola di raffreddamento;
- turbocompressore;
- motorino di avviamento;
- batteria.
 generatore sincrono trifase a magneti permanenti;
 serbatoio del gasolio interrato, relativa pompa di aspirazione con filtro gasolio e linea di
adduzione gasolio;
 quadro elettrico di comando, regolazione e controllo.
Il candidato, in funzione della propria esperienza di studio:
1. ipotizzi le cause che hanno impedito l’avviamento del gruppo e descriva le caratteristiche
funzionali e tecniche dell’apparecchiatura che ritiene abbia subito il guasto;
2. indichi il piano d’intervento descrivendo i mezzi e le attrezzature necessarie anche in
riferimento alla sicurezza sul lavoro;
3. indichi un format per la registrazione degli interventi di manutenzione di una parte
dell’impianto e/o componente di sua scelta;
4. supposto che il tasso di guasto del gruppo elettrogeno sia pari a 0,03 anni-1, determini dopo
quanto tempo l’affidabilità è pari al 90%.
____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica
e della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

