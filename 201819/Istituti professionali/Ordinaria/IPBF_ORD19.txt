Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPBF – SERVIZI PER L’AGRICOLTURA E LO SVILUPPO RURALE
Tema di: ECONOMIA AGRARIA E DELLO SVILUPPO TERRITORIALE
L’impresa oggetto di studio si trova in una zona conosciuta dal candidato ed è condotta in economia
diretta da un imprenditore agricolo professionale.
L’azienda ha una SAU di ha 3.80.00 con indirizzo frutticolo e la produzione segue tecniche
agronomiche tradizionali.
La commercializzazione dei prodotti avviene secondo canali di vendita all’ingrosso.
Dopo aver descritto l’azienda nelle sue componenti strutturali e organizzative, si rediga il bilancio
economico e si individui il Reddito Netto dell’imprenditore.
Successivamente, tenuto conto anche delle opportunità offerte dalla normativa sulla produzione
nonché sulla commercializzazione dei prodotti agricoli, in linea con le indicazioni comunitarie in
materia ambientale, il candidato pianifichi alcuni organici interventi finalizzati all’introduzione di un
sistema di coltivazione biologico al fine di valorizzare il prodotto anche aprendosi a nuove forme di
commercializzazione.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentito l’uso di prontuari e di calcolatrici scientifiche e/o grafiche purché non siano dotate di capacità di calcolo simbolico
(O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

