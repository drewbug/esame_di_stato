Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP04 – SERVIZI SOCIO - SANITARI
ARTICOLAZIONE ARTI AUSILIARIE DELLE PROFESSIONI SANITARIE - OTTICO
Tema di: DISCIPLINE SANITARIE (ANAT. FISIOPAT. OCULARE E IGIENE) e
ESERCITAZIONI DI OPTOMETRIA

Un soggetto di 64 anni, munito solo di occhiale per la lettura la cui gradazione è stata aggiornata due
anni fa, si rivolge all’ottico lamentando da circa sei mesi visione annebbiata a tutte le distanze.
Le metodiche per la misura della refrazione oculare, pur confermando la correzione già in uso per la
presbiopia, evidenziano una bassa acuità visiva da lontano e da vicino, specialmente all’occhio destro,
non migliorabile con altre lenti oftalmiche.
Per questa ragione l’ottico consiglia al soggetto una visita dal medico oculista dalla quale emerge la
presenza di cataratta.
Il candidato illustri l’anatomia e la fisiologia del cristallino, evidenzi le principali caratteristiche di
questa alterazione degenerativa e descriva le modificazioni macroscopiche e microscopiche associate
alle diverse forme di cataratta.
Successivamente, il candidato descriva il fenomeno della presbiopia, i criteri correttivi ed i test
finalizzati a definire una idonea prescrizione per le distanze prossimali.

____________________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica
e della dotazione tecnologica e laboratoriale d’istituto.
È consentito l’uso dei dizionari di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

