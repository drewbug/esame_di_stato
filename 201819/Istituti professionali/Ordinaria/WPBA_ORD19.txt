Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPBA – PRODUZIONI INDUSTRIALI ARTIGIANALI
ARTICOLAZIONE ARTIGIANATO
Tema di: TECNOLOGIA DEI PROCESSI PRODUTTIVI

Per la ricorrenza di un anniversario, un esercizio alberghiero situato in Alto Adige - Südtirol dà in
commissione la decorazione pittorica di un piatto centrotavola in legno del diametro di 40 cm.
È richiesta una decorazione con elementi ornamentali che richiamino i colori e gli elementi tipici
delle zone di montagna.
La candidata/il candidato, nel rispetto del corso di studi svolto e sulla base delle conoscenze e
competenze specifiche acquisite durante il suo percorso formativo nonché attraverso esperienze
realizzate in contesti operativi, sviluppi il progetto artistico.
Si richiedono i seguenti elaborati:


schizzi preparatori e schizzo finale di un dettaglio significativo;



particolare dell'opera eseguito con tecnica libera e/o dell’indoratura;



relazione illustrativa con descrizione dell'opera e delle tecniche da utilizzare nell’esecuzione
del lavoro.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda
è predisposta dalla Commissione d’esame in coerenza con le specificità del Piano dell’offerta formativa dell’istituzione
scolastica e della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non
italiana.
È consentito soltanto l’uso della strumentazione, anche informatica, disponibile nella istituzione scolastica.
Non è consentito lasciare l’Istituto prima che siano trascorse 3 ore dalla dettatura del tema.

