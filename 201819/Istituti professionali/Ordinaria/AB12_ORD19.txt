Pag. 1/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITA’ ALBERGHIERA
ARTICOLAZIONE ACCOGLIENZA TURISTICA
Tema di: LABORATORIO DI SERVIZI DI ACCOGLIENZA TURISTICA e
DIRITTO E TECNICHE AMMINISTRATIVE DELLA STRUTTURA RICETTIVA

Nuove tendenze e dinamiche di sviluppo del turismo
Il “turismo di ritorno” (o “turismo delle origini”)
Documento
IL TURISMO DI RITORNO
(Data: 03-08-2018, Autore: Ufficio Studi ENIT - Redazione ONT)

“L’estate 2018 è all’insegna della crescita. Dall’ultimo monitoraggio ENIT che ha coinvolto quasi 140
Tour operator che vendono il nostro Paese, presenti in ben 22 mercati stranieri, è emerso che quasi 3/4
degli operatori intercettati dichiarano vendite in aumento rispetto allo stesso periodo dello scorso anno,
il 20% afferma che sono stabili e il restante 6% indica una flessione.
Di certo, contribuisce all’andamento in salita delle prenotazioni per la stagione in corso anche quella
parte di domanda relativa agli oriundi italiani per i quali il viaggio in Italia diventa un’esperienza unica
di ricerca delle proprie origini, una nicchia, questa, ancora poco considerata ma potenzialmente molto
promettente.
Gli studi condotti negli ultimi anni, che hanno analizzato il fenomeno dell’emigrazione nazionale,
ritengono che il turismo delle origini sia un business che può portare sul territorio nazionale 80 milioni
di visitatori perché, secondo le stime, gli oriundi italiani che vivono all’estero dovrebbero aggirarsi tra i
60 e gli 80 milioni.
[…]
Occorre fare una distinzione tra due tipologie di domanda: gli emigrati italiani in Paesi limitrofi, che
tornano anche più volte l’anno, per trascorrere giorni di vacanza presso parenti e amici o in seconde case
appartenute ai propri familiari, e quelli che, di seconda e anche terza generazione provenienti da mercati
d’oltreoceano con un certo benessere economico acquisito negli anni, intraprendono viaggi in Italia alla
scoperta delle loro origini. In questo caso si tratta per lo più di figli e nipoti di emigranti stimolati dalla
curiosità di scoprire quei luoghi che hanno dato i natali ai loro antenati.
[…]
Le enormi potenzialità del turismo delle radici possono contribuire alla valorizzazione e allo sviluppo
territoriale soprattutto di quelle aree interne del Paese che non sono interessate da imponenti flussi
turistici.
Gli itinerari costruiti lungo il percorso delle storie su luoghi e persone coinvolgono anche altri fattori
che, distintivi del posto visitato, quali cultura, enogastronomia, artigianato locale, musica popolare,
rendono la vacanza più completa e rispondente alle esigenze del viaggiatore. Quel viaggiatore che, oltre
al contatto con le proprie radici, cerca il posto ideale dove vivere al massimo i propri interessi siano essi
legati all’arte, allo sport nella natura, alla cultura culinaria. Il soggiorno più accattivante sarà quello in
grado di essere suggestivo, con la visita a conventi e monasteri, di allenare il corpo, magari percorrendo
un percorso ciclo turistico, un cammino nella natura oppure facendo trekking, di accontentare anche i
palati più fini, vista la possibilità di scegliere tra un’offerta enogastronomica di prim’ordine.
A livello di accessibilità, la destinazione più competitiva è quella dotata, oltre che di servizi ferroviari,
mezzi pubblici funzionanti e aeroporti nelle vicinanze, ovviamente anche di parchi e zone pedonali,
impianti sportivi, servizi relativi all’intrattenimento, senza dimenticare una adeguata rete di ospitalità.
[…]

Pag. 2/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITA’ ALBERGHIERA
ARTICOLAZIONE ACCOGLIENZA TURISTICA
Tema di: LABORATORIO DI SERVIZI DI ACCOGLIENZA TURISTICA e
DIRITTO E TECNICHE AMMINISTRATIVE DELLA STRUTTURA RICETTIVA
Vanno valutate tutte le diverse possibilità di integrazione tra il pubblico ed il privato per il
raggiungimento di comuni finalità in relazione alla valorizzazione ed alla miglior fruizione e promozione
dei singoli territori. Il ruolo delle comunità italiane all’estero riveste anch’esso una notevole importanza
nella promozione e diffusione del Brand Italia, come pure azioni di co-marketing con tour operator e
compagnie aeree. […]
I viaggi delle radici proprio perché rappresentano un’esperienza ricca di tanti elementi, si prestano ad
essere raccontati, sia dal vivo che tramite i social network influenzando cosi le scelte di viaggio anche
di chi non ha necessariamente discendenze italiane. […]”
(Fonte: Osservatorio nazionale del Turismo, 03/08/2018 in:
http://www.ontit.it/opencms/opencms/ont/it/focus/focus/Il_turismo_di_ritorno.html)

Al candidato si chiede di dar prova delle sue conoscenze e competenze, rispondendo ai quesiti e alle
consegne in tutti i punti successivi.
a) Con riferimento alla comprensione del documento introduttivo, utile a fornire informazioni e stimoli
alla riflessione, il candidato risponda alle seguenti questioni:
 Quali sono le “due tipologie di domanda” del turismo di ritorno? Quali le differenze?
 Secondo l’indagine ENIT, gli oriundi italiani che tornano nel nostro Paese, cosa cercano nel
viaggio di ritorno?
 Quali sono, secondo l’indagine ENIT, le strutture di supporto che possono rendere accessibile e
competitivo il turismo di ritorno?
b) Con riferimento alla produzione di un testo, il candidato, utilizzando le conoscenze acquisite nel
corso degli studi o attraverso le sue esperienze, riferisca e spieghi gli strumenti utili
all’organizzazione e alla promozione del marketing turistico.
In particolare:
 spieghi cosa si intende per “strategia di marketing”;
 individui le differenze tra “macro-marketing” e “micro-marketing”;
 proponga una breve trattazione del “marketing integrato territoriale”, al fine di rendere più
attrattivo il territorio delle origini, come risorsa di sviluppo del nostro Paese.
c) Con riferimento alla padronanza delle conoscenze fondamentali e delle competenze tecnico –
professionali conseguite, il candidato supponga di dover valutare la situazione finanziaria di una
struttura alberghiera avente forma giuridica di Spa, allo scopo di reperire le risorse necessarie per
una ristrutturazione che soddisfi le richieste del “turista di ritorno”.
In particolare:
 predisponga l’analisi finanziaria sulla base del seguente prospetto patrimoniale sintetico riferito
al 31/12/2018

Pag. 3/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITA’ ALBERGHIERA
ARTICOLAZIONE ACCOGLIENZA TURISTICA
Tema di: LABORATORIO DI SERVIZI DI ACCOGLIENZA TURISTICA e
DIRITTO E TECNICHE AMMINISTRATIVE DELLA STRUTTURA RICETTIVA
Stato patrimoniale al 31/12/2018
IMPIEGHI
Attivo immobilizzato

Attivo corrente
Rimanenze
Disponibilità finanziarie
Disponibilità liquide

n
4.625.000

225.000
2.825.700

FONTI
Patrimonio netto
Capitale sociale
Riserve
Utile dell’esercizio

1.500.000
310.000
184.200

Passivo consolidato

2.163.000

Passivo corrente

3.880.400

361.900
__________

TOTALE IMPIEGHI




n

8.037.600

___________
TOTALE FONTI

8.037.600

rediga una breve relazione sulla situazione finanziaria;
indichi quali fonti di finanziamento si potrebbero utilizzare per rimodernare la struttura, portando
l’impresa ad una condizione di equilibrio finanziario.

d) Il candidato, facendo anche riferimento alle attività laboratoriali o alle esperienze maturate
nell’ambito dei percorsi per le competenze trasversali e per l’orientamento, suggerisca al Direttore
d’albergo un’offerta promozionale destinata al turista di ritorno.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

