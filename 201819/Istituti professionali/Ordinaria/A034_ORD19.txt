Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPAF – PRODUZIONI INDUSTRIALI E ARTIGIANALI
ARTICOLAZIONE INDUSTRIA
OPZIONE ARREDI E FORNITURE D’INTERNI
Tema di: TECNICHE DI PRODUZIONE E DI ORGANIZZAZIONE

Una nota azienda deve produrre un lotto di 500 mobili contenitori pensili ad anta singola per cucina,
di cui sono indicate le seguenti specifiche:
 struttura del pensile in pdp nobilitato
 anta costituita da un telaio in massello con tamponamento e finitura a scelta del candidato.
Premesso che l’azienda possiede tutta la tecnologia necessaria, il candidato, assunti liberamente gli
elementi che ritiene utili o necessari, esegua la progettazione del mobile e lo studio di produzione del
lotto.
Si richiedono:
a. disegno di assieme, con proiezioni ortogonali ed opportune sezioni
b. disegno di fabbricazione, redatto nel rispetto delle norme UNI, dell’anta e di una spalla del mobile
c. diagramma di flusso della produzione dell’anta
d. relazione descrittiva sulle scelte tecniche operate, in particolare per quanto riguarda i materiali e
gli accessori per realizzare le unioni tra gli elementi componenti.

____________________________
Durata massima della prova – prima parte: 6 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso delle attrezzature, informatiche e laboratoriali (esclusa INTERNET), degli archivi digitali e dei materiali cartacei
disponibili nella istituzione scolastica.
Non è consentito lasciare l’Istituto prima che siano trascorse 3 ore dalla dettatura del tema.

