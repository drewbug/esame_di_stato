Pag. 1/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPA4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA BIOEDILIZIA ED ECOSOSTENIBILITA’
Tema di: PROGETTAZIONE E REALIZZAZIONE DEL PRODOTTO

PRIMA PARTE
Un lotto di proprietà privata è situato in un contesto particolarmente suggestivo, lontano da inquinamento
luminoso e nei pressi di un osservatorio astronomico. Nel sito insiste un manufatto a destinazione abitativa ad
un piano fuori terra, in pessimo stato di conservazione, con superficie lorda di circa 300 m2. (È data facoltà al
candidato di ampliare la superficie in funzione della soluzione distributiva adottata e in relazione a
considerazioni opportune).
Il proprietario, un astrofisico, intende trasformare il suo sito in una sorta di “giardino delle stelle” creando un
polo di attrazione turistica per gli appassionati di astronomia. Attraverso una ristrutturazione edilizia totale
(demolizione e ricostruzione) desidera realizzare, secondo i criteri di bioedilizia e risparmio energetico, una
struttura turistico-ricettiva (in particolare un Bed & Breakfast) che offra possibilità di avvicinare anche i non
esperti all’astronomia (la contemplazione della volta celeste potrebbe essere favorita tramite finestre installate
sul tetto o poste in combinazione sia sul tetto che in verticale).
La filosofia che dovrebbe animare la proposta progettuale è quella di creare un eco-hotel a minimo impatto
ambientale che consenta agli ospiti di vivere una totale esperienza nel segno della natura. Ampie vetrate
potranno essere previste nella sala comune per consentire alla struttura di dialogare con il paesaggio
circostante.
L’edificio dovrà essere realizzato con materiali accuratamente selezionati per le loro proprietà benefiche e
salutari.
Gli spazi da prevedere sono*:
 Ingresso/Reception
(L’ingresso può fungere anche da reception ed essere utilizzato come zona filtro tra la camera del titolare
e l’ambiente comune degli ospiti).
 Camera del titolare con bagno
(Il soggetto titolare dell’attività di B&B, ha l’obbligo di residenza e di domicilio nella struttura e deve
riservarsi una camera da letto con bagno all’interno della stessa).
 Sala comune (superficie minima: 14 m2) in cui è prevista una cucina per la somministrazione della prima
colazione
(Il B&B deve assicurare uno spazio condiviso in cui consumare la colazione ma non è richiesta una vera
e propria “sala colazioni”, bensì uno spazio in cui gli ospiti possano avere accesso alle bevande e agli
alimenti).

*

Nota: Per le superfici minime si è fatto riferimento alla normativa della Regione Lazio per le strutture ricettive extralberghiere:
Regolamento regionale n. 14 del 16 giugno 2017. Il candidato è libero di assumere i limiti normativi imposti dalla propria Regione.

Pag. 2/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPA4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA BIOEDILIZIA ED ECOSOSTENIBILITA’
Tema di: PROGETTAZIONE E REALIZZAZIONE DEL PRODOTTO

 N° 3 camere per un totale di 6÷8 posti letto
(Requisiti dimensionali minimi previsti dalle norme per le camere: camera da letto singola: 8 m2; camera
da letto doppia: 14 m2; camera da letto da più posti: + 6 m2 per ogni posto letto in più rispetto alla camera
doppia; camera da letto con 1 posto letto in più a castello: + 1 m2 o + 3 m3 rispetto alle camere
precedentemente elencate. Le dimensioni minime delle camere da letto sono al netto del bagno).
 N° 1 bagno per ogni camera
(Superficie minima del bagno ad uso esclusivo di una camera: 3 m2).
Il candidato fissi a suo giudizio ogni altro dato da lui ritenuto necessario oppure utile per la redazione del
progetto (estensione del lotto con relativa conformazione, orientamento, eventuale dislivello, indice di
edificabilità, tipo di copertura, etc.).
Il candidato illustri la propria proposta progettuale con la planimetria (completa di inserimento nel lotto
dell’edificio, sistemazione esterna e accessi), pianta del piano terra, una sezione significativa ed un prospetto.
Gli elaborati dovranno comunque essere tali da consentire di leggere con chiarezza impianto distributivo e
schema strutturale.
Il candidato, inoltre, predisponga una breve relazione tecnica che illustri le caratteristiche sviluppate
nell’intervento progettuale e le motivazioni delle soluzioni tecnologiche adottate.
Il candidato ha facoltà di integrare la propria soluzione progettuale con una indicazione schematica degli arredi
a dimostrazione del dimensionamento funzionale-distributivo.

____________________________
Durata massima della prova – prima parte: 6 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e della
dotazione tecnologica e laboratoriale d’istituto.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD (o
programmi di grafica computerizzata equivalenti), ma comunque eseguito in scala.
È consentito anche l’utilizzo di software parametrici purché sia inibito l’impiego di eventuali librerie di “pacchetti” già predisposti per
i particolari costruttivi.
È consentito l’uso del manuale del geometra, di manuali tecnici, prontuari e di calcolatrici scientifiche e/o grafiche purché non siano
dotate di capacità di calcolo simbolico (O.M. n. 205 Art. 17 comma 9).
È consentito l’utilizzo delle “librerie” di arredo (che dovranno essere rese disponibili sui computer dalla Commissione prima della data
della prova di esame).
È interdetto l’uso di Internet e di qualunque supporto di dati digitali (chiavette usb, cd, dvd o altro).
Non è consentito lasciare l’Istituto prima che siano trascorse 3 ore dalla dettatura del tema.

