Pag. 1/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPT4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: TECNICHE DI PRODUZIONE E DI ORGANIZZAZIONE
START UP IN AMBIENTE DIGITALE
Nella società contemporanea, nella maggior parte dei paesi industrializzati del mondo, le infrastrutture
digitali sono in continua evoluzione e affermazione, le nuove reti e i nuovi servizi sono per le imprese vere
e proprie leve di innovazione, anche in virtù della natura flessibile del medium digitale. Strategie, modalità
e processi legati alla New Economy caratterizzano le piattaforme di servizi che innervano ecosistemi
digitali e che ridisegnano modelli di business e interi settori dell’economia, definendo nuove potenziali
produzioni industriali e artigianali.
Rispetto alla “Old Economy”, che si basava su un patrimonio industriale/produttivo finalizzato a una
produzione di tipo materiale, la “ New Economy” si caratterizza per un’offerta di settori di servizi basati su
asset immateriali quali il talento (know-how) e per le idee imprenditoriali innovatrici che permettano la
diffusione di tecnologie informatiche sempre più all’avanguardia.
Per l’attuazione di questo quadro di ampie potenzialità strategiche, occorre ridefinire un diverso modo di
perseguire gli obiettivi comunicazionali di Marketing basati sull’utilizzo delle tecnologie digitali. I punti di
forza che caratterizzano questi nuovi asset immateriali, soprattutto se analizzati nei contesti e con gli
strumenti propri della comunicazione digitale, sono:
- La capacità comunicativa
- La capacità d’informazione
- L’ immagine
- La persuasione
- Il responso diretto
- La fidelizzazione.
Tutti elementi che rappresentano un valore potenziale e un vantaggio competitivo notevole, determinati
anche dalle tecnologie innovative applicate, dalla facilità di fruizione, e soprattutto dalla capacità di
generare contatti rapidamente, a volte in modo quasi virale, e dalle possibili economie di esercizio valutabili
su scale differenti.
Il candidato definisca la mission aziendale e l’idea di progetto per la creazione di una start up in ambiente
digitale, da realizzare in un’area a scelta tra Tecnologia, Architettura Design ed Ambiente, Moda, Editoria,
che contenga caratteristiche operative di business relative ad un vero e proprio progetto imprenditoriale, e
soprattutto che faccia propri i punti di forza della comunicazione di marketing digitale:
- Reach, portata del communication target (relazioni potenzialmente attivabili)
- Richness (profondità/ricchezza/personalizzazione del messaggio)
- Intensità relazionale (frequenza e durata dei contatti).

Pag. 2/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPT4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: TECNICHE DI PRODUZIONE E DI ORGANIZZAZIONE

La trattazione deve essere integrata con opportuni dati a scelta e illustrata con una breve relazione che
contenga alcuni riferimenti tecnici, tecnologici ed economici dei processi di creazione e produzione
necessari.
Il candidato progetti la realizzazione di una comunicazione via web che tenga conto di questi elementi
chiave per l’azienda:
- Esigenza di comunicare la gamma dei prodotti;
- Obiettivi che supportino lo sviluppo del brand, diventando la dimostrazione della vision aziendale;
- Soluzioni di possibili criticità.

________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

