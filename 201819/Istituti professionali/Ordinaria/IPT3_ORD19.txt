Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPT3 – SERVIZI COMMERCIALI
Tema di: ECONOMIA AZIENDALE

Alfa Burgers è un’azienda che opera nel business dei fast food. Uno dei componenti principali della sua
strategia di marketing è quello di aumentare le vendite espandendosi in mercati nuovi, anche via web.
Utilizzando informazioni di tipo qualitativo e quantitativo, Alfa Burgers deve decidere se continuare ad
aprire nuovi ristoranti/punti vendita.
Cinque anni fa, l’azienda ha aperto un ristorante in una grande città utilizzando a supporto della sua
decisione le informazioni seguenti:
Informazioni finanziarie
 Informazioni operative
 Stima dei costi delle materie prime, manodopera e altri costi operativi (ad es. imposte e tasse,
assicurazioni, servizi pubblici ecc.)
 Prezzo di vendita stimato per ogni prodotto offerto
 Informazioni sugli investimenti di capitale
 Costi relativi agli immobili, alle attrezzature e agli arredi
 Opzioni di finanziamento e relativi importi.
Altre informazioni
 Numero stimato giornaliero di clienti, sandwiches/hamburger da vendere, dipendenti da assumere
 Densità/popolazione presente e relative fasce orarie di traffico
 Reddito medio delle persone che vivono nella zona
 Rapporto tra popolazione e numero di ristoranti/fast food nell'area di riferimento
 Aspetti normativi, tasse e imposte, interlocutori politici
 Vincoli ai locali
 Visibilità del sito web e del punto vendita
 Accessibilità del punto vendita.
Per finalizzare la decisione di una nuova apertura, Alfa Burgers chiede una consulenza fornendo, per un
confronto, un conto economico relativo a un punto vendita in una città simile attualmente in perdita.
A partire dalle informazioni precedentemente utilizzate, si costruiscano delle ipotesi con dati ed eventuali
informazioni aggiuntive a scelta presentando un Business Plan e una nuova strategia (di marketing, ma non
solo) per il nuovo punto vendita.
Dati mancanti a scelta.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentita soltanto la consultazione del Codice Civile e di calcolatrici scientifiche e/o grafiche purché non siano dotate di capacità
di calcolo simbolico (O.M. n. 205 Art. 17 comma 9).
Non è consentito lasciare l’Istituto prima che siano trascorse 3 ore dalla dettatura del tema.

