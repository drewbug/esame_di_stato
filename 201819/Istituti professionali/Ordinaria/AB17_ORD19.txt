Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: IPIM – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA TECNICO DEL MARE
Tema di: TECNICHE DI PRODUZIONE E DI ORGANIZZAZIONE e
TECN. GESTIONE-CONDUZIONE MACCHINE E IMPIANTI

Il candidato analizzi e sviluppi i seguenti punti.
1)

Si organizzi la struttura di un impianto di allevamento ittico a terra, in vasche destinate al processo
di ingrasso del prodotto sino al raggiungimento della giusta taglia commerciale, elencando e
descrivendo l'impiantistica necessaria allo scopo, mettendone in risalto le modalità di
funzionamento, l'organizzazione, le tecnologie costruttive nel rispetto dei criteri di qualità del
prodotto e sicurezza per gli addetti ai lavori.

2)

Negli allevamenti in gabbie a mare, uno dei problemi connessi all'attività di produzione è
rappresentato dalla comparsa del "fouling" sulle reti ancorate alle strutture galleggianti. Si
individuino le cause legate alla manifestazione del fenomeno e si propongano delle soluzioni per
eliminarlo.

3)

Nel caso di commercializzazione del prodotto surgelato sarà necessaria, a valle del ciclo di
produzione, una specifica impiantistica. Si propongano dei dispositivi idonei descrivendone i
principi di funzionamento e le componenti.

_____________________________
Durata massima della prova: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’istituto prima che siano trascorsi 3 ore dalla dettatura del tema.

