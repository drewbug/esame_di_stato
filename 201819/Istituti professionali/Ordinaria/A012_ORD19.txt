Pag. 1/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPMM – MANUTENZIONE E ASSISTENZA TECNICA
OPZIONE MANUTENZIONE MEZZI DI TRASPORTO
Tema di: TECNOLOGIE E TECNICHE DI DIAGNOSTICA E MANUTENZIONE
DEI MEZZI DI TRASPORTO
PRIMA PARTE

L’INIEZIONE DIRETTA DI COMBUSTIBILE NEI MOTORI A BENZINA
In questi ultimi decenni, la tecnologia dei motori ci ha messo di fronte a un altro grande cambiamento:
l’iniezione diretta di benzina. Iniettare benzina direttamente in camera di combustione è una metodica
diventata un passo obbligato per raggiungere i target di fuel-economy e riduzione delle emissioni allo
scarico. Come altre tecnologie, ha spaventato un po’ tutti al suo apparire, come del resto succede
quando vengono introdotte novità che sconvolgono il modo di pensare e di lavorare, soprattutto degli
operatori del settore, ma gradualmente si sta diffondendo sempre più sui mezzi.
Un cliente porta in un centro di manutenzione (officina) un mezzo provvisto di un sistema
di alimentazione carburante a iniezione diretta di benzina, in quanto ha rilevato la spia
motore accesa in modo lampeggiante e una drastica riduzione delle prestazioni del mezzo.
Il cliente è curioso ed esigente, chiede spiegazioni sul funzionamento del sistema di iniezione diretta
di benzina e quali vantaggi e svantaggi l’implementazione sul mezzo ha comportato. Inoltre, al
momento del ritiro, vuole conoscere in dettaglio la procedura seguita e le operazioni che le diverse
figure professionali presenti in azienda hanno compiuto durante l’iter dell’intervento stesso, a partire
dall’accettazione, proseguendo con la diagnosi, la riparazione e infine la riconsegna.
Con riferimento ad un mezzo di trasporto a sua scelta, il candidato svolga il tema proposto seguendo
le indicazioni sotto riportate:
a) descrivere come è strutturato e come funziona il sistema spiegandone vantaggi e svantaggi e le
motivazioni che hanno portato alla sua realizzazione e diffusione; evidenziando le differenze
costruttive e funzionali rispetto ad un sistema ad iniezione indiretta;
b) disegnare lo schema a blocchi del sistema di iniezione diretta di benzina con relativa legenda,
descrivendone il funzionamento generale e le funzioni dei singoli componenti; facoltativamente
disegnare uno schema elettrico di principio;
c) scrivere l’ipotetico dialogo (domande e risposte) intavolato con il cliente per capire meglio il
problema;

Pag. 2/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPMM – MANUTENZIONE E ASSISTENZA TECNICA
OPZIONE MANUTENZIONE MEZZI DI TRASPORTO
Tema di: TECNOLOGIE E TECNICHE DI DIAGNOSTICA E MANUTENZIONE
DEI MEZZI DI TRASPORTO
d) descrivere quali cause e quali componenti possono essere responsabili dell’avaria lamentata dal
cliente;
e) descrivere le operazioni effettuate dalle varie figure che hanno operato sul mezzo, le attrezzature
e gli strumenti diagnostici utilizzati per individuare e ripristinare i possibili difetti anche facendo
riferimento all’esperienze acquisite nell’ambito dei percorsi per le competenze trasversali e per
l’orientamento o al percorso di studi effettuato;
f)

indicare le misure di sicurezza adottate, i DPI da utilizzare nell’eseguire gli interventi di
manutenzione sul sistema in avaria e le procedure per lo smaltimento dei componenti
eventualmente sostituiti;

g) elencare la documentazione tecnica da compilare dall’arrivo del mezzo nel centro manutenzione
fino alla riconsegna al cliente.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda
è predisposta dalla Commissione d’esame in coerenza con le specificità del Piano dell’offerta formativa dell’istituzione
scolastica e della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non
italiana.
Non è consentito lasciare l’Istituto prima che siano trascorse 3 ore dalla dettatura del tema.

