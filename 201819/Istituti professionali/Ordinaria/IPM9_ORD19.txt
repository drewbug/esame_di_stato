Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPM9 - MANUTENZIONE E ASSISTENZA TECNICA
CURVATURA MECCANICA
Tema di: TECNOLOGIE E TECNICHE DI INSTALLAZIONE E MANUTENZIONE
L’officina macchine utensili di un’azienda metalmeccanica è suddivisa nei seguenti reparti:


torneria, con 8 torni paralleli;



fresatura, con 5 fresatrici;



foratura, con 4 trapani a colonna;



molatura, con 2 molatrici.

I reparti sono suddivisi per tipologia di macchina e queste sono, nel singolo reparto, identiche tra di
loro.
Si chiede al candidato di:


schematizzare l’officina, ipotizzando un possibile layout delle macchine sulla base delle
informazioni sopra riportate, indicando anche le possibili lavorazioni che si possono eseguire
con le diverse macchine;



scegliere, tra quelle previste dalla normativa, le politiche di manutenzione che si ritengono
più idonee per l’officina in oggetto, motivando opportunamente la risposta e assumendo con
giustificato criterio eventuali dati non presenti nel testo;



elaborare, per ognuna delle macchine utensili dell’officina, un documento contenente la
check-list dei controlli da eseguire per mantenere le macchine efficienti, indicando le
precauzioni che l’operatore dovrà prendere per lavorare in sicurezza ed ogni altra
informazione ritenuta utile;



supponendo che sui torni, in un intervallo di tempo di 1000 ore, si verifichino 3 guasti ed in
particolare dopo 430 ore, 680 ore e 920 ore, calcolare il tasso di guasto e la relativa affidabilità;



rappresentare la curva dell’affidabilità, descrivendone le diverse fasi.

___________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

