Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPIG - PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA GRAFICA
Tema di: TECNICHE DI PRODUZIONE E DI ORGANIZZAZIONE e
TECNOLOGIE APPLICATE AI MATERIALI E AI PROCESSI PRODUTTIVI

In occasione delle celebrazioni per i 500 anni dalla morte di Leonardo Da Vinci, una famosa casa
editrice intende pubblicare un volume d’arte con le riproduzioni di molte delle opere dell’artista, che
rappresenta uno dei massimi talenti del Rinascimento italiano.
Il prodotto grafico avrà formato chiuso 24x28,5 cm, comprensivo dell’unghiatura della copertina in
cartone rivestito, e sarà composto da 480 pagine.
Il candidato, immedesimandosi nel ruolo di responsabile tecnico dell’azienda grafica destinataria
della commessa:
• definisca il processo tecnologico più idoneo da adottare per una produzione di 2.000 copie,
motivando la scelta con considerazioni tecnico-economiche;
• calcoli il costo unitario, considerando per la copertina un valore del 30% rispetto al costo
preventivato per le pagine interne;
• descriva le caratteristiche e le proprietà dei materiali utilizzati.

_________________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentito l’uso di strumenti di disegno e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso dei dizionari di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

