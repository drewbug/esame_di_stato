Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP03 – SERVIZI SOCIO - SANITARI
ARTICOLAZIONE ARTI AUSILIARIE DELLE PROFESSIONI SANITARIE - ODONTOTECNICO
Tema di: SCIENZE DEI MATERIALI DENTALI E LABORATORIO e
ESERCITAZIONI DI LABORATORIO DI ODONTOTECNICA
PRIMA PARTE
Un paziente completamente edentulo viene trattato con una protesi totale mobile.
Il candidato illustri le fasi di realizzazione della protesi suddetta, con i modelli già montati in
articolatore, descrivendo il montaggio dei denti artificiali secondo una metodica a scelta.
La resina utilizzata per la realizzazione del corpo protesi è un polimero termopolimerizzabile a base di
PMMA, formato per compressione e sottoposto a ciclo termico, di cui si chiede di evidenziare i punti
critici.
Relativamente ai denti del montaggio, commenti la scheda tecnica allegata, correlando la composizione
alle proprietà del materiale e le confronti con quelle dei denti in ceramica.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica
e della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

