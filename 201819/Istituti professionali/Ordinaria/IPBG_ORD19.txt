Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPBG – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA GRAFICA
Tema di: TECNICHE DI PRODUZIONE E DI ORGANIZZAZIONE

Un’associazione di fotografi naturalisti commissiona a un’azienda grafica la stampa di 1.500 cataloghi
fotografici da distribuire a tutti i soci, sponsor e istituzioni, nel corso di un evento dedicato alla
valorizzazione del territorio alpino, in particolare della flora e della fauna. La qualità delle immagini
stampate dovrà rispettare le norme ISO standard.
Il prodotto grafico presenta le seguenti caratteristiche:





64 pagine interne + copertina
formato rifilato b 330 x h 230 mm
stampa in quadricromia + vernice opaca
copertina cartonata e plastificata opaca

Il candidato, dopo aver individuato con motivato criterio i dati ritenuti mancanti, descriva e analizzi:



le caratteristiche, le proprietà e il costo delle materie prime utilizzate per la produzione richiesta, con
particolare attenzione alla sostenibilità ambientale;
il processo di lavorazione e le soluzioni tecniche più adeguate in termini di efficacia ed economicità.

Il candidato realizzi inoltre:



il flussogramma operativo delle aree di stampa e di allestimento;
il layout di produzione dell’azienda grafica individuata.

_____________________________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

