Pag. 1/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: IP01 – SERVIZI PER L'AGRICOLTURA E LO SVILUPPO RURALE
IP1A – SERVIZI PER L’AGRICOLTURA E LO SVILUPPO RURALE
CURVATURA AGRICOLTURA BIOLOGICA E BIODINAMICA
Tema di: ECONOMIA AGRARIA E DELLO SVILUPPO TERRITORIALE e
VALORIZZAZIONE DELLE ATTIVITÀ PRODUTTIVE E LEGISLAZIONE DI SETTORE
PRIMA PARTE
In occasione della Giornata mondiale dell’acqua, istituita dall’ONU e celebrata ogni anno il 22 marzo,
l’Istat fornisce un focus annuale e tematico che, attraverso un approccio multi-fonte, presenta i
risultati provenienti da diverse indagini ed elaborazioni, offrendo una lettura integrata del fenomeno
con riferimento agli aspetti legati sia al territorio sia alla popolazione.
Data di pubblicazione: 22 marzo 2019
“L’acqua e l’insieme dei servizi ad essa correlati sono elementi fondamentali per la crescita
economica, il benessere dei cittadini e la sostenibilità ambientale. Monitoraggi costanti e interventi
puntuali sono essenziali per sviluppare strategie di gestione della risorsa adeguate, come promosso
nei 17 obiettivi di sviluppo sostenibile dell’ONU (Sustainable Development Goals – SDGs)”
Irrigato un quinto della superficie utilizzata dalle aziende agricole
Il settore agricolo si contraddistingue per essere il maggiore utilizzatore di acqua. Più del 50% del
volume complessivamente utilizzato in Italia è destinato all'irrigazione.
Nell’annata agraria 2015-2016 la superficie irrigabile (superficie attrezzata per l’irrigazione),
distribuita su circa 572 mila aziende agricole italiane, è stata pari a 4.123 migliaia di ettari. Rispetto
al 1982 l’area irrigabile è cresciuta di circa il 4,2% (nel 2016 il dato include anche l’irrigazione di
soccorso, precedentemente esclusa).
La superficie irrigata misura la quantità effettiva di terreni irrigati e può variare notevolmente, di
anno in anno e sul territorio, a seconda delle condizioni meteoclimatiche e delle colture praticate.
Nell’annata agraria considerata, l’irrigazione è stata effettuata dal 42,9% delle aziende agricole;
sono quasi 491 mila le aziende che irrigano una superficie di 2.553 migliaia di ettari.

Nordovest
Nord-est
Centro
Sud
Isole
ITALIA

Superficie
irrigabile

Superficie
effettivamente
irrigata

Aziende con
superficie irrigabile

Aziende con superficie
effettivamente irrigata

1.142.768

887.162

75.627

69.030

1.371.957

761.206

126.616

101.985

358.710

156.242

82.657

71.890

800.342

482.804

215.899

185.383

450.029

265.626

71.520

62.218

4.123.806

2.553.040

572.319

490.506

Fonte: Istat, Indagine sulla struttura e produzioni delle aziende agricole – Anno 2016 – superficie in ettari

Pag. 2/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: IP01 – SERVIZI PER L'AGRICOLTURA E LO SVILUPPO RURALE
IP1A – SERVIZI PER L’AGRICOLTURA E LO SVILUPPO RURALE
CURVATURA AGRICOLTURA BIOLOGICA E BIODINAMICA
Tema di: ECONOMIA AGRARIA E DELLO SVILUPPO TERRITORIALE e
VALORIZZAZIONE DELLE ATTIVITÀ PRODUTTIVE E LEGISLAZIONE DI SETTORE
Il candidato, scelta un’area geografica di pianura, individuata un’azienda a conduzione diretta avente
superficie di circa 20 ettari, illustri un piano di miglioramento aziendale che preveda di trasformare
il fondo rendendolo irriguo per almeno la metà della superficie. Scopo dell’intervento è la
destinazione della superficie resa irrigua a colture ortive tipiche del territorio in un’ottica di rispetto
ambientale e sostenibilità.
Mediante l’adozione di dati tecnico-economici sintetici e plausibili, esponga il procedimento valido
per l’espressione di un giudizio di convenienza secondo il criterio ritenuto più opportuno.
Con riferimento alla normativa nazionale e comunitaria a tutela dei prodotti con denominazione di
origine, illustri le caratteristiche delle produzioni previste e ne descriva le modalità di
commercializzazione, schematizzando i percorsi di trasparenza e tracciabilità.

________________________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica
e della dotazione tecnologica e laboratoriale d’istituto.
È consentito l’uso di prontuari e manuali tecnici.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

