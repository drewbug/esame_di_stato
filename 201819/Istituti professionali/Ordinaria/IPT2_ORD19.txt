Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPT2 – MANUTENZIONE E ASSISTENZA TECNICA
Tema di: ELETTROTECNICA ED ELETTRONICA
AMPLIAMENTO DI UN IMPIANTO DI DEPURAZIONE
Si vuole realizzare l'ampliamento di un impianto di depurazione delle acque fognarie di una cittadina
turistica. L'impianto prevede l'utilizzo di diverse vasche di decantazione, filtraggio e reazione collegate fra
loro con tubazioni e pompe centrifughe. All'interno delle vasche vi sono degli organi meccanici che hanno
il compito di mantenere in costante movimento le acque e i fanghi. I motori utilizzati sono riportati nella
tabella sottostante, raggruppati per tipo e potenze.

Motori

M.A.T 1 M.A.T 2 M.A.T 3 M.A.T 4 M.A.T 5

Numero

4

4

2

2

2

Potenza nominale 1kW

3kW

5kW

8kW

12kW

Rendimento η

90%

95%

92%

97%

89%

cosφ

0,85

0,82

0,83

0,81

0,85

Il candidato, facendo le eventuali opportune ipotesi aggiuntive, valuti il valore del costo d’esercizio
dell'impianto e se necessario realizzi un sistema di rifasamento che porti il valore del suddetto parametro
all'interno dei limiti previsti. In particolare si realizzino lo schema elettrico e i calcoli relativi al
dimensionamento delle batterie di condensatori.
In un secondo tempo si decide di prevedere lo stoccaggio delle acque trattate in un bacino posto a 50 metri
sopra la quota del piano dell'impianto di depurazione. Il tutto è realizzato attraverso una condotta e l'utilizzo
di una pompa centrifuga supplementare. Si dimensionino la potenza nominale della pompa considerando
una portata di 20 m3/h e un rendimento meccanico del 35%.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda
è predisposta dalla Commissione d’esame in coerenza con le specificità del Piano dell’offerta formativa dell’istituzione
scolastica e della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
Non è consentito lasciare l’Istituto prima che siano trascorse 3 ore dalla dettatura del tema.

