Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: IPLI - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: LABORATORIO DI LIUTERIA
Il candidato in relazione alla articolazione frequentata svolga una delle seguenti proposte.
Proposta n. 1
Articolazione A – Costruzione degli strumenti ad Arco Moderno.
Nella fase di costruzione di un violino, si deve procedere alla realizzazione, all’adattamento e alla
finitura della catena della tavola del violino.
Data una tavola di violino, precedentemente finita, sia esternamente sia internamente (spessori finiti), e
con i fori armonici (effe) già tagliati, il candidato proceda alla sagomatura e all’adattamento della catena.
Prima di passare alla fase esecutiva, il candidato elabori e descriva un piano di lavoro indicando
dettagliatamente tutte le operazioni che intende eseguire e gli attrezzi che ritiene necessari.

Proposta n. 2
Articolazione B – Riparazione e Manutenzione degli strumenti ad Arco.
Il candidato proceda alla ripresa della vernice di una parte scheggiata con una tecnica a sua scelta. Il
risultato deve essere il più possibile simile alla vernice adiacente, dal punto di vista cromatico, dello
spessore e della lucentezza. Nelle varie fasi di lavorazione, il candidato descriva il piano di lavoro
indicando dettagliatamente tutte le operazioni che intende eseguire e gli attrezzi che ritiene necessari.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se la
prova stessa è conclusa.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

