Pag. 1/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPA7 – MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA SISTEMI ENERGETICI
Tema di: TECNOLOGIE DI INSTALLAZIONE E MANUTENZIONE DI APPARATI
E IMPIANTI CIVILI E INDUSTRIALI
DOCUMENTO n.1
Due vittime e 21 casi segnalati nel 2018. Aumenta il rischio Legionella nelle strutture pubbliche, il
Dipartimento di prevenzione Igiene e sanità pubblica dell’Ass3 ha avviato i controlli su una cinquantina di
strutture ricettive, sportive, socio assistenziali, militari e sanitarie e oltre la metà sono risultate contaminate dal
batterio. Di queste, il 38% presentava livelli contaminazione considerevoli.
Le verifiche sono state avviate nel corso del 2018 da un team di tecnici della prevenzione, visto l’aumento del
numero dei casi segnalati e delle vittime – due, di cui un paziente immunodepresso e un trapiantato – su 48
strutture che ospitavano una collettività nell’ambito del territorio. Ben 404 i campionamenti effettuati
complessivamente.
Dopo un primo sopralluogo con la raccolta di informazioni generali sulle strutture e sull’impianto igienicosanitario attraverso la compilazione di un questionario, sono stati raccolti i primi 343 campioni. Le successive
analisi hanno rivelato l’assenza del batterio solo sul 47,92% delle strutture esaminate.
«Il 52.08% invece – si legge nella relazione – presentava una contaminazione non ignorabile in quanto non è
nota una dose infettante, potenzialmente anche una bassa concentrazione di Legionella può, in determinate
condizioni sia ambientali che individuali del soggetto, portare alla manifestazione clinica della patologia. Da
queste informazioni raccolte – prosegue il documento – circa il 38% delle strutture presenta una
contaminazione considerevole dell’impianto».
(Fonte: Messaggero Veneto n. 18 marzo 2019)
CONTESTO OPERATIVO
Il candidato ipotizzi di venire interpellato per la manutenzione di un sistema di trattamento dell’aria che lavora
una portata massima d’aria di 3000 m3/h a servizio di una sala cinematografica ubicata in un centro
commerciale.
La macchina è collocata nella copertura piana del fabbricato che risulta privo di cornicione. L’accesso avviene
per il tramite di una scala “alla marinara” fissata esternamente al fabbricato.
Al candidato si chiede di predisporre il suo intervento attenendosi alle seguenti indicazioni:
a)
Con riferimento alla comprensione del documento sopra riportato, il candidato risponda alle seguenti
questioni:
-

individui quali sono le componenti del sistema trattamento dell’aria che, in assenza di operazioni di
manutenzione programmata, determinano una maggiore criticità in riferimento al rischio di
propagazione di agenti patogeni nei locali climatizzati;

- individui quali sono le componenti del sistema di trattamento dell’aria che, in assenza di operazioni
di manutenzione programmata, determinano una maggiore criticità in riferimento al rischio di una
interruzione del servizio nel funzionamento.

Pag. 2/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPA7 – MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA SISTEMI ENERGETICI
Tema di: TECNOLOGIE DI INSTALLAZIONE E MANUTENZIONE DI APPARATI
E IMPIANTI CIVILI E INDUSTRIALI
b) Con riferimento alla padronanza delle conoscenze fondamentali e delle competenze tecnico – professionali
conseguite, il candidato risponda alle seguenti domande:

c)

-

valutare il numero massimo di persone potenzialmente presenti nella sala cinematografica nell’ipotesi
che la macchina sia in grado di fornire la portata di 3.000 m3/h in termini di aria di rinnovo considerando
il fabbisogno necessario in base ai valori indicati dalla norma UNI 10339 riportata in Allegato 1;

-

nell’ipotesi che l’unità di trattamento dell’aria sia dotata di un recuperatore di energia a flussi incrociati
avente un rendimento =75%, collocato nella sezione di ingresso e in grado di scambiare calore con
l’aria in espulsione, calcolare la potenza recuperata dal sistema, in condizioni invernali, nell’ipotesi
che la temperatura dell’aria esterna sia Te = 0 °C e la temperatura dell’aria interna sia Ti = 20 °C;

-

nelle stesse condizioni di funzionamento indicate al punto precedente determinare il valore di energia
espresso in Joule [J] che il recuperatore ha trasferito all’aria in ingresso in un periodo di funzionamento
di 60 minuti.

Il candidato concluda il tema elencando gli apprestamenti e le dotazioni di sicurezza da adottare o richiesti
affinchè le operazioni di manutenzione possano essere eseguite in condizioni di sicurezza.

In allegato è riportata la tabella utile allo svolgimento del tema.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 3/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
Tabella n.1
Portate di aria esterna in edifici adibiti ad uso civile – Prospetto 3 UNI 10399

