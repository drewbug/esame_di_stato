Pag. 1/1

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: IPAE - MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA ELETTRICO/ELETTRONICO
Tema di: TECNOLOGIE DI INSTALLAZIONE E MANUTENZIONE DI APPARATI
E IMPIANTI CIVILI E INDUSTRIALI
PRIMA PARTE
La centrale termo-frigorifera di un centro commerciale è a servizio degli spazi comuni ed è costituita
dalle seguenti apparecchiature principali:
•

due gruppi frigoriferi con compressori a vite;

•

due unità di trattamento aria con ventilatore di mandata e di ripresa;

•

due caldaie a gas metano;

•

pompe di circolazione acqua calda ed acqua fredda;

•

quadro di regolazione e controllo;

•

quadro elettrico di alimentazione delle utenze di centrale, alimentato dal quadro generale
dell’edificio.

Una ditta è incaricata della conduzione e manutenzione ordinaria e straordinaria degli impianti
generali del centro commerciale.

Il candidato, in funzione della propria esperienza di studi:
1. descriva il principio di funzionamento e le caratteristiche funzionali di almeno una delle
apparecchiature sopra elencate;
2. predisponga il piano di manutenzione ordinaria annuale per una apparecchiatura tra quelle sopra
elencate;
3. effettui un’analisi del preventivo per il ripristino del corretto funzionamento e rediga un
diagramma (Gantt o simili) con i relativi tempi di tutte le fasi di lavoro;
4. supposto, inoltre, che il tasso di guasto di un gruppo frigorifero sia pari a 2 * 10-6 ore-1, determini
l’affidabilità del sistema dopo 5 anni ipotizzando che i due gruppi funzionano in parallelo.
____________________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica
e della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

