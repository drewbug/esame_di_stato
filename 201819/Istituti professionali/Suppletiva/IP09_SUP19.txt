Pag. 1/1

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP09 - MANUTENZIONE E ASSISTENZA TECNICA
Tema di: TECNOLOGIE E TECNICHE DI INSTALLAZIONE E MANUTENZIONE
PRIMA PARTE
La centrale termo-frigorifera di un centro commerciale è a servizio degli spazi comuni ed è costituita
dalle seguenti apparecchiature principali:
•

due gruppi frigoriferi con compressori a vite;

•

due unità di trattamento aria con ventilatore di mandata e di ripresa;

•

due caldaie a gas metano;

•

pompe di circolazione acqua calda ed acqua fredda;

•

quadro di regolazione e controllo;

•

quadro elettrico di alimentazione delle utenze di centrale, alimentato dal quadro generale
dell’edificio.

In estate, la centrale termo-frigorifera deve mantenere la temperatura all’interno del centro
commerciale nell’intervallo 25-26 °C. In seguito al mancato raggiungimento e/o mantenimento della
temperatura prevista è necessario l’intervento della ditta di manutenzione all’interno della centrale
termo-frigorifera.
Il candidato, in funzione della propria esperienza di :
1. descriva la procedura da adottare per la ricerca del guasto e le tipologie di interventi da effettuare
per riportare i valori della temperatura all’interno dell’intervallo 25-26 °C;
2. indichi, motivando la scelta, le misure di prevenzione e protezione e la tipologia dei DPI
(Dispositivi di Protezione Individuale) necessari per effettuare l’intervento di manutenzione in
sicurezza;
3. predisponga un format per la registrazione delle verifiche e degli interventi di manutenzione
effettuati;
4. sapendo, inoltre, che il tasso di guasto di un gruppo frigorifero sia pari a 4*10-6 ore-1, determini
l’affidabilità del sistema dopo 4 anni, ipotizzando che i due gruppi funzionino in parallelo.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica
e della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

