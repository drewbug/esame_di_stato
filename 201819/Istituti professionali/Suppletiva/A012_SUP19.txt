Pag. 1/2

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPMM – MANUTENZIONE E ASSISTENZA TECNICA
OPZIONE MANUTENZIONE MEZZI DI TRASPORTO
Tema di: TECNOLOGIE E TECNICHE DI DIAGNOSTICA E MANUTENZIONE
DEI MEZZI DI TRASPORTO
PRIMA PARTE
L’IMPIANTO FRENANTE
Un cliente porta in un centro di manutenzione un mezzo provvisto di un sistema frenante con
assistenza alla frenata (ABS) e controllo della stabilità (ESP) in seguito all’accensione della seguente
spia e dell’anomalo comportamento delle luci stop a volte tremolanti o lampeggianti.
Il cliente è curioso ed esigente e chiede spiegazioni sul funzionamento del sistema frenante
ABS ed ESP e su vantaggi e svantaggi che la loro implementazione sul mezzo ha comportato.
Inoltre, al momento del ritiro, vuole conoscere in dettaglio la procedura seguita e le operazioni che le
diverse figure professionali presenti in azienda hanno compiuto durante l’iter dell’intervento stesso,
a partire dall’accettazione, proseguendo con la diagnosi, la riparazione e infine la riconsegna.
Con riferimento ad un mezzo di trasporto a sua scelta, il candidato, dopo aver con attenzione
analizzato la traccia del tema proposto, lo svolga seguendo le indicazioni sotto riportate:
a) descrivere struttura e funzione di un impianto frenante base, disegnando anche lo schema a
blocchi inserendo la relativa legenda;
b) descrivere l’evoluzione del sistema frenante con ABS e ESP e le motivazioni che hanno portato
alla loro evoluzione, diffusione e implementazione sul mezzo;
c) disegnare uno schema a blocchi dei due sistemi (ABS e ESP) completandoli con i collegamenti
elettrici, una legenda dei componenti; inoltre descrivere la loro funzione e il loro
funzionamento;
d) scrivere l’ipotetico dialogo (domande e risposte) intavolato con il cliente per capire meglio il
problema;
e) descrivere quali cause e quali componenti in avaria possono aver provocato l’accensione della
spia e pianificare i controlli da effettuare sul mezzo per individuare i possibili difetti e le azioni
per il ripristino della funzionalità;
f)

descrivere le operazioni effettuate dalle varie figure che hanno operato sul mezzo, le
attrezzature e gli strumenti diagnostici utilizzati per individuare e ripristinare i possibili difetti
anche facendo riferimento all’esperienze acquisite nell’ambito dei percorsi per le competenze
trasversali e per l’orientamento o al percorso di studi effettuato;

Pag. 2/2

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPMM – MANUTENZIONE E ASSISTENZA TECNICA
OPZIONE MANUTENZIONE MEZZI DI TRASPORTO
Tema di: TECNOLOGIE E TECNICHE DI DIAGNOSTICA E MANUTENZIONE
DEI MEZZI DI TRASPORTO
g) descrivere quali sono i controlli da eseguire durante le attività di manutenzione ordinaria utili a
mantenere in efficienza il sistema e prevenire possibili guasti o rotture, specificando anche le
tipologie e le caratteristiche dei fluidi utilizzati nell’impianto frenante;
h) indicare le misure di sicurezza adottate, i DPI da utilizzare nell’eseguire gli interventi di
manutenzione sul sistema in avaria e le procedure per lo smaltimento dei componenti
eventualmente sostituiti;
i)

elencare la documentazione tecnica da compilare dall’arrivo del mezzo nel centro
manutenzione fino alla riconsegna al cliente.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda
è predisposta dalla Commissione d’esame in coerenza con le specificità del Piano dell’offerta formativa dell’istituzione
scolastica e della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non
italiana.
Non è consentito lasciare l’Istituto prima che siano trascorse 3 ore dalla dettatura del tema.

