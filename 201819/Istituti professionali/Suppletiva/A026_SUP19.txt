Pag. 1/1

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI DEI SERVIZI COMMERCIALI

Le imprese industriali e le imprese commerciali presentano differenti processi di attuazione della
produzione economica che comportano una diversa impostazione organizzativa e gestionale. Il candidato
si soffermi sui principali elementi di distinzione fra le due tipologie di aziende con particolare riferimento
alla diversa composizione di capitale fisso e circolante. Di seguito presenti, con dati opportunamente
scelti, i prospetti di Stato Patrimoniale dell’impresa Alfa operante nel settore di produzione di macchine
utensili e dell’impresa Beta attiva nel campo della grande distribuzione, entrambe con un totale impieghi
di 10 mln di euro, evidenziandone, anche con opportuni indici di bilancio, la diversa struttura patrimoniale.
Si consideri poi che a seguito di una contrazione delle vendite legata all’aggressivo atteggiamento di
concorrenti esteri, l‘impresa Alfa decida di effettuare forti investimenti in nuovi impianti e macchinari
che consentano produzioni a costi più competitivi.
Il candidato elabori un report da sottoporre all’approvazione della direzione aziendale che contenga: il
piano di investimenti previsto, le fonti di finanziamento individuate, il budget delle vendite e il conto
economico generale di previsione.

____________________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e
della dotazione tecnologica e laboratoriale d’istituto.
Sono consentiti la consultazione del Codice Civile non commentato e l’uso di calcolatrici scientifiche e/o grafiche purché non siano
dotate di capacità di calcolo simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

