Pag. 1/2

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP02 – SERVIZI SOCIO – SANITARI
Tema di: IGIENE E CULTURA MEDICO-SANITARIA e
PSICOLOGIA GENERALE ED APPLICATA

È stata mia moglie, racconta Eugenio, 56 anni, la prima a dirmi di rivolgermi ad un medico. Di certo
avvertivo un senso di disagio. La mia mano dx aveva un tremore strano e lo stesso sentivo alla
mandibola. La mia postura era instabile, i miei movimenti lenti. Anche la mia calligrafia non era più la
stessa, producevo tanta saliva, e anche la mia voce aveva uno spessore diverso, monotona e meno
corposa.
Occorrono in media 17 mesi per sapere che si soffre di morbo di Parkinson; ottenuta la diagnosi, un
paziente su tre non può contare su nessun aiuto e a volta salta le terapie, ostacolate anche dai lunghi
tempi della burocrazia. Sono questi gli aspetti più preoccupanti della ricerca del Censis realizzata
nell’ambito del progetto pluriennale Centralità della persona e della famiglia: realtà o obiettivo da
raggiungere? avviato dalla Fondazione Cesare Serono. Lo studio ha analizzato da un lato la situazione
delle famiglie con un componente affetto da sindrome di Down dall’altro ha coinvolto un campione di
312 persone con morbo di Parkinson.
Per i malati di Parkinson i problemi più rilevanti sono le terapie, l’accesso alle cure, la gestione
farmacologica e l’assistenza.
In media, rivela la ricerca, un parkinsoniano deve assumere farmaci per sette volte al giorno. La metà
(il 49%) ha bisogno di farsi aiutare da qualcuno per ricordarsi di prendere i farmaci negli orari
giusti, a uno su quattro succede almeno due volte alla settimana di perdere il conto delle
somministrazioni giornaliere, a uno su cinque capita di dimenticare del tutto di prenderli.
Il 17% degli interessati lamenta poi difficoltà relative alle modalità burocratiche per ottenere i
farmaci, problema riferito con maggiore frequenza dai pazienti più gravi (31%). Il peso economico dei
farmaci sul budget familiare viene indicato come un problema da un paziente su tre.
In conclusione, il 73% di campione di malati di Parkinson afferma che la malattia ha modificato la
propria vita sociale e ora si sente isolato, il 57% lamenta che la malattia lo fa sentire inutile, il 13%
addirittura che a causa della malattia il nucleo familiare si è disgregato.
Tratto da: https://www.disabili.com/medicina/23895-parkinson-per-il-censis-il-73-dei-malati-soffre-di-solitudine

Pag. 2/2

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP02 – SERVIZI SOCIO – SANITARI
Tema di: IGIENE E CULTURA MEDICO-SANITARIA e
PSICOLOGIA GENERALE ED APPLICATA

La solitudine del malato
La charity “Parkinson’s Uk” ha infatti riscontrato che il 37 per cento dei pazienti che ha ricevuto una
diagnosi di Parkinson nasconde i sintomi fin che può e il 63 per cento dichiara di voler evitare imbarazzo
intorno a sé e di ricorrere dunque a bugie innocue. L’organizzazione ha intervistato 1868 persone affette
da questa malattia neuro-degenerativa riscontrando un quadro sconfortante di quella che è la sofferenza
psicologica di fronte a questa patologia. Emerge una profonda solitudine del paziente, una vergogna
della malattia e una paura di non essere accettati, che scaturiscono da una scarsa consapevolezza e
informazione lacunosa ancora esistenti intorno a questa condizione e al fatto che non se ne parla a
sufficienza.
Tratto da: https://www.corriere.it/salute/neuroscienze/16_aprile_18/parkinson-due-pazienti-cinque-mentonosintomi

Dai brani citati il candidato esamini le problematiche della malattia, diagnosi, decorso, terapia e formuli
un piano di assistenza che tenga conto di tutte le necessità di supporto.

__________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda
è predisposta dalla Commissione d’esame in coerenza con le specificità del Piano dell’offerta formativa dell’istituzione
scolastica e della dotazione tecnologica e laboratoriale d’istituto.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non
italiana.
Non è consentito lasciare l’Istituto prima che siano trascorse 3 ore dalla dettatura del tema.

