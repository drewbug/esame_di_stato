Pag. 1/1

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPVP – SERVIZI PER L'AGRICOLTURA E LO SVILUPPO RURALE
OPZIONE: VALORIZZAZIONE E COMMERCIALIZZAZIONE
DEI PRODOTTI AGRICOLI DEL TERRITORIO
Tema di: ECONOMIA AGRARIA E DELLO SVILUPPO TERRITORIALE e
VALORIZZAZIONE DELLE ATTIVITA’ PRODUTTIVE E LEGISLAZIONE NAZIONALE E
COMUNITARIA

Con Decreto del 12 marzo 2019 il MIPAAFT ha definito le “Linee guida e indirizzi in merito ai requisiti e agli
standard minimi di qualità per l’esercizio dell’attività enoturistica”.
Articolo 1
…
2. L’attività enoturistica, di cui all’art. 1, comma 502 della legge 27 dicembre 2017, n. 205, è considerata
attività agricola connessa ai sensi del terzo comma dell’art. 2135 del codice civile ove svolta dall’imprenditore
agricolo, singolo o associato, di cui al medesimo art. 2135 del codice civile.
3. Coerentemente con la definizione di «enoturismo» di cui all’art. 1, comma 502, della legge 27 dicembre
2017, n. 205, sono considerate attività enoturistiche, ai fini del presente decreto, tutte le attività formative ed
informative rivolte alle produzioni vitivinicole del territorio e la conoscenza del vino, con particolare riguardo
alle indicazioni geografiche (DOP, IGP) nel cui areale si svolge l’attività, quali, a titolo esemplificativo, le
visite guidate ai vigneti di pertinenza dell’azienda, alle cantine, le visite nei luoghi di esposizione degli strumenti
utili alla coltivazione della vite, della storia e della pratica dell’attività vitivinicola ed enologica in genere; le
iniziative di carattere didattico, culturale e ricreativo svolte nell’ambito delle cantine e dei vigneti, ivi compresa
la vendemmia didattica; le attività di degustazione e commercializzazione delle produzioni vitivinicole
aziendali, anche in abbinamento ad alimenti, da intendersi quali prodotti agro-alimentari freddi preparati
dall’azienda stessa, anche manipolati o trasformati, pronti per il consumo e aventi i requisiti e gli standard di
cui all’art. 2, commi 1 e 2.
Il candidato, dopo aver commentato sinteticamente il testo sopra riportato, scelta un’area geografica di propria
conoscenza, illustri gli aspetti tecnici ed economici da considerare in un piano di valorizzazione enoturistica di
un complesso aziendale.
Definite le caratteristiche aziendali e produttive preesistenti determini, con l’adozione dei criteri ritenuti più
idonei, l’incremento di reddito aziendale derivante da tale attività.
Individui infine le eventuali provvidenze previste per i processi adattativi e migliorativi proposti alla luce della
vigente normativa nazionale o comunitaria.

_________________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica e della
dotazione tecnologica e laboratoriale d’istituto.
È consentito l’uso di prontuari e manuali tecnici.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

