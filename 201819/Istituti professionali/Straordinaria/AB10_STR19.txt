Pag. 1/1

Sessione straordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP04 – SERVIZI SOCIO - SANITARI
ARTICOLAZIONE ARTI AUSILIARIE DELLE PROFESSIONI SANITARIE: OTTICO
Tema di: DISCIPLINE SANITARIE (ANAT. FISIOPAT.OCULARE E IGIENE) e
ESERCITAZIONI DI OPTOMETRIA

Un soggetto di 65 anni riferisce all’ottico, in fase di anamnesi, di essere affetto da diabete mellito di
tipo 2 con scarsa aderenza alla terapia farmacologica con ipoglicemizzanti orali. Da diverse settimane
lamenta una sensazione di visione offuscata e distorsione delle immagini.
Dalle metodiche di controllo della funzione visiva emerge la presenza di una fragilità della visione
binoculare mentre i dati raccolti in fase anamnestica portano l’ottico ad orientare l’utente verso un
approfondimento a cura del medico oculista.
Il candidato schematizzi l’architettura della retina e descriva la sequenza delle alterazioni retiniche
conseguenti alla patologia diabetica.
Successivamente, il candidato descriva i gradi della visione binoculare e illustri i test per valutarli,
interpretando i risultati riconducibili ad una visione binoculare normale e perturbata.

____________________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica
e della dotazione tecnologica e laboratoriale d’istituto.
È consentito l’uso dei dizionari di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

