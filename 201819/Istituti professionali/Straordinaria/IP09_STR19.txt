Pag. 1/1

Sessione straordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP09 - MANUTENZIONE E ASSISTENZA TECNICA
Tema di: TECNOLOGIE E TECNICHE DI INSTALLAZIONE E MANUTENZIONE
PRIMA PARTE
Una ditta di manutenzione viene chiamata in seguito al guasto di un impianto di ventilazione
meccanica controllata a servizio di un edificio.
L’impianto è composto dalle seguenti parti principali:
•
•
•
•
•
•
•
•

Ventilatore
Recuperatore di calore
Filtri
Batterie di riscaldamento e raffreddamento
Sonde per controllo temperature
Canalizzazioni
Bocchette di mandata e di ripresa
Quadro elettrico di comando e controllo.

Il candidato, in funzione delle proprie esperienze di studio e di eventuali attività nell’ambito dei
percorsi per le competenze trasversali e per l'orientamento:
1. ipotizzi le cause del guasto e descriva le caratteristiche funzionali e tecniche
dell’apparecchiatura che ritiene abbia subito il guasto;
2. indichi, motivando la scelta, le misure di prevenzione e protezione e la tipologia dei DPI
(Dispositivi di Protezione Individuale) necessari per effettuare l’intervento di ripristino in
sicurezza;
3. effettui un’analisi del preventivo per il ripristino del corretto funzionamento e rediga un
diagramma (Gantt o simili) con i relativi tempi di tutte le fasi di lavoro;
4. determini dopo quanto tempo bisogna sostituire la sonda di temperatura per garantire la sua
affidabilità al 95%, supposto un tasso di guasto pari 6*10-3 anni-1.

____________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica
e della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

