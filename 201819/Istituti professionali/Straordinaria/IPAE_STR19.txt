Pag. 1/1

Sessione straordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: IPAE - MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA ELETTRICO/ELETTRONICO
Tema di: TECNOLOGIE DI INSTALLAZIONE E MANUTENZIONE DI APPARATI
E IMPIANTI CIVILI E INDUSTRIALI
PRIMA PARTE
Ad una ditta di manutenzione viene assegnato dal proprietario di una villetta bifamiliare l’incarico di
installare dei pannelli fotovoltaici e un’elettropompa per la gestione autonoma dell’impianto
idraulico.
Il candidato, fatte eventuali ipotesi aggiuntive ritenute necessarie:
1. descriva, anche tramite uno schema a blocchi, l’impianto fotovoltaico e indichi le principali
caratteristiche funzionali da considerare nella scelta dei dispositivi;
2. pianifichi l’intervento di installazione dell’impianto fotovoltaico indicando le misure di
prevenzione e protezione e la tipologia dei DPI (Dispositivi di Protezione Individuale) necessari
per effettuare l’intervento in sicurezza;
3. illustri i criteri per il dimensionamento della linea di alimentazione dell’elettropompa e le
eventuali modifiche da effettuare nel quadro di alimentazione;
4. proponga un format per la registrazione delle verifiche e degli interventi di manutenzione da
effettuare sull’elettropompa.
Infine, sapendo che l’elettropompa presenta un valore del tasso di guasto pari a 2*10-4 ore-1, il
candidato determini l’affidabilità dopo 10.000 ore.

____________________________________
Durata massima della prova – prima parte: 4 ore.
La prova si compone di due parti. La prima è riportata nel presente documento ed è predisposta dal MIUR mentre la seconda è
predisposta dalla Commissione d’esame in coerenza con le specificità del Piano dell’offerta formativa dell’istituzione scolastica
e della dotazione tecnologica e laboratoriale d’istituto.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

