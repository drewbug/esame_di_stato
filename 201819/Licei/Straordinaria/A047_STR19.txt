Pag. 1/1

Sessione straordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LIF9 - DESIGN ARTE DELLA MODA
EA16 - ESABAC ARTISTICO DESIGN ARTE DELLA MODA
Tema di: DISCIPLINE PROGETTUALI DESIGN

Periodicamente il mondo della Moda si è ispirato alle forme dei pigiami per realizzare
abbigliamenti da sera, dedicati alle signore; anche per l’estate di quest’anno alcuni stilisti li
propongono in versioni molto eleganti, realizzati con tessuti pregiati.
La/il candidata/o - immaginando di indossarne o farne indossare ad una persona cara anche di
taglia abbondante - sulla base delle metodologie progettuali e laboratoriali proprie dell’indirizzo
di studi frequentato e delle esperienze effettuate avanzi alcune personali proposte e restituisca, a
mano libera o nel modo che riterrà più opportuno, l’ipotesi da mettere in produzione.

Sono richiesti i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo corredato da tavole illustrative
- eventuale prototipo anche solo di un particolare significativo
- relazione illustrativa puntuale e motivata sulle scelte di progetto.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei disponibili nella istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

