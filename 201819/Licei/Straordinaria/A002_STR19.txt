Pag. 1/2

Sessione straordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI13 – MUSICALE E COREUTICO - SEZIONE MUSICALE
Tema di: TEORIA, ANALISI E COMPOSIZIONE
PRIMA PARTE
Realizza il Basso dato su due righi, a parti strette o late, elaborando, ove possibile, una melodia coerente
con il contenuto armonico da te sviluppato sulla base della traccia assegnata e inserisci note di passaggio
e di volta.
Basso di Giovanni Paisiello, tratto dal manoscritto “Regole per bene accompagnare il partimento, o sia
il basso fondamentale sopra il Cembalo” conservato nella Biblioteca del Conservatorio di Musica San
Pietro a Majella - Napoli - NA - [collocazione] 18.3.3/18 - [tipo di digitalizzazione] integrale

Consegne
1.

Indica i gradi di riferimento, o le etichette funzionali, con relativa numerica.

2.

Evidenzia le modulazioni presenti.

3.

Individua la struttura fraseologica e le cadenze presenti nel brano.

4.

Indica le note di fioritura utilizzate (volta, passaggio, ritardi, ecc.).

5.

Descrivi alcuni caratteri di tipo stilistico e della scrittura che esemplificano l’appartenenza di
questo brano a una specifica corrente.

6.

Argomenta con personali riflessioni critiche le tue scelte compositive messe in atto e fornisci
possibili alternative all’armonizzazione realizzata, limitatamente ad uno o più particolari
segmenti del brano, che tu stesso puoi scegliere.

Pag. 2/2

Sessione straordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI13 – MUSICALE E COREUTICO - SEZIONE MUSICALE
Tema di: TEORIA, ANALISI E COMPOSIZIONE

SECONDA PARTE
La seconda parte si svolge a partire dal giorno successivo e consiste nel dimostrare, mediante il proprio
strumento o il canto, le competenze esecutivo - interpretative acquisite nel percorso quinquennale di studi,
dando prova di possedere le necessarie conoscenze storiche e stilistiche, nonché di aver compreso le
poetiche dei diversi autori presentati. La durata massima di tale prova è di venti minuti per candidato su
un programma coerente con il proprio percorso di studi.

____________________________
Durata massima della prova – prima parte: 6 ore.
È consentito l’uso del vocabolario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

