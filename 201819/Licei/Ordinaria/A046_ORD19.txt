Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LIE9 - DESIGN ARTE DEL LIBRO
Tema di: DISCIPLINE PROGETTUALI DESIGN (LIBRO)
Nel cinquecentesimo anniversario della scomparsa dell’immenso Leonardo da Vinci nulla della sua
grandezza è andato attenuandosi. La modernità deve al suo genio e ai suoi studi tutti gli sviluppi resi
possibili in questi cinque secoli.
Pertanto una casa editrice vuole pubblicare “LO SPIRITO DI LEONARDO”, una raccolta di
immagini delle macchine e delle intuizioni descritte nei Codici vinciani, accompagnate da didascalie
e spiegazioni che possano facilmente mettere in contatto il grande pubblico con questo protagonista
del Rinascimento, di conseguenza le illustrazioni dovranno essere adeguatamente curate ed
occuperanno grandi spazi. Il libro/catalogo sarà distribuito allegato ad un diffuso quotidiano
nazionale.
La/Il candidata/o, sulla base delle metodologie progettuali e laboratoriali proprie dell’indirizzo di
studi frequentato, delle esperienze effettuate e del materiale messo a disposizione dalla commissione,
ipotizzi una pubblicazione rispondente alle richieste della committenza.

Si chiedono i seguenti elaborati:
- schizzi preliminari
- progetto esecutivo con annotazioni, campionature e prototipi
- relazione illustrativa puntuale e motivata sulle scelte di progetto.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei disponibili nella istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

