Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LIG9 - DESIGN ARTE DEL TESSUTO
Tema di: DISCIPLINE PROGETTUALI DESIGN (TESSUTO)

Tessuti decorati con motivi floreali, ricchi di colori o monocromi, sono stati scelti spesso sia per la
confezione di capi di abbigliamento femminile che in tappezzeria per il rivestimento di poltrone e
divani.
La/Il candidata/o ipotizzi una serie di proposte, scegliendo preventivamente se indirizzate
all’abbigliamento o all’arredamento, scelga poi le tipologie di tessuto più idonee allo scopo; infine,
sulla base delle metodologie progettuali e laboratoriali proprie dell’indirizzo di studi frequentato e
delle esperienze effettuate nel corso di studi, indichi tutte le fasi per la realizzazione prestando grande
attenzione alle particolari caratteristiche delle diverse fibre ed alla scelta cromatica.
Si chiedono i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo con tavole pertinenti
- eventuale realizzazione di un modello o del prototipo, anche parziale, di un elemento significativo
- relazione illustrativa puntuale e motivata sulle scelte di progetto.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei disponibili nella istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

