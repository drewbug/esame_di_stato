Pag. 1/6

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
La presente prova è costituita sia da una prova di Danza Classica sia da una prova di Danza
Contemporanea. Il candidato svolga la prova in base al percorso formativo seguito.
PROVA DI DANZA CLASSICA – 1° GIORNO
La prova prevede una esibizione collettiva ed una relazione accompagnatoria scritta.
Si invita il Presidente a comunicare ai candidati il titolo della relazione accompagnatoria scritta dopo
l’esibizione collettiva.
Esibizione collettiva (durata massima 2 ore)
L’esibizione collettiva dei candidati della Sezione Danza Classica, che prevede il coinvolgimento di tutti
gli allievi, si articolerà nei seguenti ambiti:
 Ambiti della Sezione Danza Classica.
Al centro:
1. Piccolo e grande Adagio.
2. Pirouettes e giri nelle grandi pose.
3. Passi saltati: piccolo (anche con batterie), medio e grande sbalzo.
4. Principali forme di virtuosismo:
a. Passi sulle punte per le candidate.
b. Giri (a terra e in aria) e salti (batterie) per i candidati.
 Contenuti relativi a ciascun Ambito.
Combinazioni da svolgersi al centro della sala:
1. Combinazioni di movimenti d’Adagio volte a dimostrare la padronanza tecnica,
l’interiorizzazione del gesto e la qualità musicale ed espressiva, differenziate per il piccolo e il
grande Adagio.
2. Combinazioni di vari passi a terre e di collegamento con pirouettes mirate ad evidenziare la
coordinazione e la qualità dinamica e musicale.
3. Combinazioni di passi saltati volte a dimostrare la padronanza tecnica e la conoscenza della
struttura dinamico-ritmica del piccolo sbalzo (anche con batterie) e del medio e grande sbalzo.
4a. Combinazioni di passi sulle punte per le candidate:
a. Combinazioni di carattere lirico.
b. Combinazioni di carattere brillante.
4b. Combinazioni di giri e salti per i candidati:
a. Giri in aria.
b. Batterie.

Pag. 2/6

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
Conclusa l’esibizione collettiva, i candidati si predispongano allo svolgimento della relazione
accompagnatoria, che sarà redatta da ciascun candidato sulla base dell’analisi degli elementi tecnici
dell’esibizione e sarà svolta con gli opportuni riferimenti alla Storia della danza.
Relazione accompagnatoria scritta – Traccia (durata massima 4 ore)
Il pas jeté viene solitamente inserito nelle combinazioni di piccolo, medio e grande sbalzo,
contribuendo a creare varianti dinamiche. Partendo dall’analisi di due tipologie del pas jeté,
eventualmente rifacendoti alle combinazioni inserite nell’esibizione collettiva, individua, sulla base
dei nuclei tematici “Corpo”, “Spazio”, “Interpretazione”, alcuni esempi coreografici del repertorio
classico in cui i passi analizzati assumono una valenza espressiva. Contestualizza storicamente i
balletti da cui sono tratti.
Consegne:
a) Spiega il significato etimologico del termine pas jeté rifacendoti alle tue conoscenze in ambito
teorico - tecnico.
b) Soffermati sul rapporto che intercorre tra la dinamica del corpo e l’ampiezza del salto nelle
tipologie analizzate.
c) Illustra alcune delle posizioni e/o pose che l’arto libero può assumere al termine di un petit pas
jeté e di un grand pas jeté.
d) Contestualizza storicamente esempi tratti dal repertorio ballettistico in cui il pas jeté interpreta
lo stato d’animo dei personaggi e/o dei gruppi danzanti.

____________________________
Durata massima complessiva della prova: 6 ore.
È consentito ai candidati, durante lo svolgimento della relazione scritta, usare il dizionario di Lingua francese.
È consentito l’uso del vocabolario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 3/6

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA

PROVA DI DANZA CLASSICA – 2° GIORNO
ESIBIZIONE INDIVIDUALE
La seconda parte si svolge il giorno successivo, o in due o più giorni, consiste in una esibizione
individuale, della durata massima di dieci minuti per ciascun candidato, e prevede per la Sezione
Danza Classica una variazione dal repertorio, adattata dal docente sulla base delle capacità tecnicoespressive del candidato.

Pag. 4/6

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
PROVA DI DANZA CONTEMPORANEA – 1° GIORNO
La prova prevede una esibizione collettiva ed una relazione accompagnatoria scritta.
Si invita il Presidente a comunicare ai candidati il titolo della relazione accompagnatoria scritta
dopo l’esibizione collettiva.
Esibizione collettiva (durata massima 2 ore)
L’esibizione collettiva dei candidati della Sezione Danza Contemporanea, che prevede il
coinvolgimento di tutti gli allievi, si articolerà nei seguenti ambiti:
 Ambiti della Sezione Danza Contemporanea:
1.

Moduli dinamico-ritmici nei diversi livelli dello spazio: centro e periferia; gravità e forza;
direzioni e livelli.

2.

Sospensione e swing nelle diversificate modalità di accento: declinazioni del peso; tensione
e rilascio; rapporto musica-danza.

3.

Cadute in asse e fuori asse: cadute e recuperi; spostamento del peso; curve, torsioni e tilt.

4.

Salti nei diversi livelli dello spazio: appoggi e spinte; uso dell’energia; percorsi spaziali.

 Contenuti relativi a ciascun Ambito.
Combinazioni da svolgersi al centro della sala:
1. Sequenze di movimenti sdraiati parzialmente o completamente a terra e/o in piedi volte a
evidenziare i principi fondamentali della coordinazione, i processi di interiorizzazione del
movimento e l’uso del gesto e della respirazione ai fini espressivi.
2. Sequenze incentrate su moduli dinamico-ritmici volte a evidenziare le variazioni dei rapporti
musica-danza con l’utilizzo di cadute, giri e salti nei diversi livelli dello spazio.
3. Sequenze di movimenti in asse e fuori asse, volte a evidenziare le nozioni di centro e peso del
corpo.
4. Sequenze di movimenti volte a dimostrare le capacità tecniche ed interpretative in termini di
forza, resistenza, velocità e coordinazione, nonché l’uso consapevole dell’energia.

Pag. 5/6

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
Conclusa l’esibizione collettiva, i candidati si predispongano allo svolgimento della relazione
accompagnatoria, che sarà redatta da ciascun candidato sulla base dell’analisi degli elementi tecnici
dell’esibizione e sarà svolta con gli opportuni riferimenti alla Storia della danza.
Relazione accompagnatoria scritta – Traccia (durata massima 4 ore)
Sull’asse della perpendicolarità si articola la ricerca del centro del corpo. Partendo in particolare dai
nuclei tematici “Corpo” e “Spazio”, soffermati a spiegare questo concetto che nella danza deriva non
solo da una necessità fisica ma anche da una esigenza estetica. Guarda alle diverse soluzioni con cui
la danza contemporanea, quando abbandona la verticalità, entra in tutte le dimensioni e i piani dello
spazio. Contestualizza sul piano storico gli esempi da te proposti.
Consegne:
a) Soffermati sul concetto di centro del corpo nelle diverse implicazioni offerte dai/dalle pionieri/e
della danza moderna americana e/o europea.
b) Analizza le diverse forme di equilibrio del corpo anche con l’eventuale ausilio di una
esemplificazione grafica, prendendo ad esempio alcuni casi coreografici che ti hanno
maggiormente colpito.
c) Attingendo a una sequenza che hai esplorato nelle lezioni di danza, descrivi le sensazioni
procurate dall’energia che, inizialmente localizzata nel centro del corpo, si dirama poi verso un
punto qualsiasi di esso, facendone il centro del focus (decentralizzazione).
d) Sottolinea, tramite alcuni esempi, come diverse modalità ritmiche e di peso entrino in gioco nel
determinare lo spostamento del corpo dal proprio asse sino ad arrivare a una caduta. Soffermati
sul significato di caduta, come movimento naturale e concetto estetico, avvalendoti di esempi
tratti dalla Storia della danza.

____________________________
Durata massima complessiva della prova: 6 ore.
È consentito ai candidati, durante lo svolgimento della relazione scritta, usare il dizionario di Lingua inglese.
È consentito l’uso del vocabolario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 6/6

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA

PROVA DI DANZA CONTEMPORANEA – 2° GIORNO
ESIBIZIONE INDIVIDUALE
La seconda parte si svolge il giorno successivo o in due o più giorni e consiste in una esibizione
individuale, della durata massima di dieci minuti per ciascun candidato, e prevede per la Sezione
Danza Contemporanea una creazione coreografica, eventualmente estemporanea.

