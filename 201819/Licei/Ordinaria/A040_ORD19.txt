Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LIC9 - DESIGN ARTE DELLA CERAMICA
Tema di: DISCIPLINE PROGETTUALI DESIGN (CERAMICA)

Molte località italiane sono caratterizzate da una produzione ceramica di oggetti per l’arredamento
e/o materiali di “eccellenza” per l’edilizia, manufatti famosi nel mondo sia per la tipicità delle forme
e delle linee che per la peculiare e pregiata diversità delle decorazioni e dei colori.
La/Il candidata/o, sulla base delle metodologie progettuali e laboratoriali proprie dell’indirizzo di
studi frequentato e delle esperienze effettuate, avanzi una personale proposta per la realizzazione di
una serie di complementi di arredo che - facendo tesoro di tutti gli elementi storici della tradizione riescano a coniugarsi con esigenze e strutture innovative agevolando la loro armonica collocazione
in un arredamento “giovane”.

Si chiedono i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo con tavole di ambientazione
- eventuale realizzazione di un modello o del prototipo di almeno un elemento significativo
- relazione illustrativa puntuale e motivata sulle scelte di progetto.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei disponibili nella istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

