Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LIH9 - DESIGN ARTE DEL VETRO
Tema di: DISCIPLINE PROGETTUALI DESIGN (VETRO)
“New Design” è un concorso che il MIUR bandisce da molti anni, dedicato agli studenti dei licei
artistici. Poiché il Vetro è uno dei settori di produzione in cui si articola l’indirizzo di Design, per le
prossime edizioni si vorrebbe realizzare in questo materiale un set di trofei da assegnare
rispettivamente ai vincitori giunti al primo, al secondo, al terzo posto.
Sulla base delle metodologie progettuali e laboratoriali proprie dell’indirizzo frequentato la/il
candidata/o dovrà avanzare una personale proposta per la sua realizzazione prevedendo, ove
necessario, anche l’utilizzo di altri materiali unitamente al vetro.
Si chiedono i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo con tavole di ambientazione
- eventuale realizzazione di un modello o del prototipo, anche parziale, di un elemento significativo
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei disponibili nella istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

