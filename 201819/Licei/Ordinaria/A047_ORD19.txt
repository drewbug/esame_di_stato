Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LIF9 - DESIGN ARTE DELLA MODA
EA16 - ESABAC ARTISTICO DESIGN ARTE DELLA MODA
Tema di: DISCIPLINE PROGETTUALI DESIGN
Avendo recentemente rivisitato il Museo degli Uffizi un giovane stilista è rimasto “folgorato” dalla
visione della Primavera di Botticelli, in particolare dalla figura e dall’abbigliamento del
personaggio universalmente identificato come la Flora, pertanto intende realizzare una serie di
abiti estivi ispirati alla veste della figura mitologica.
Sulla base delle metodologie progettuali e laboratoriali proprie dell’indirizzo di studi frequentato,
delle esperienze effettuate e del materiale iconografico messo a disposizione dalla commissione,
la/il candidata/o, dopo aver ipotizzato alcuni abiti “generati” dalla suggestione del famoso dipinto,
restituisca - a mano libera o nel modo che riterrà più congeniale - l’ipotesi prescelta attraverso la
produzione dei seguenti elaborati:

- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo corredato da tavole illustrative
- eventuale prototipo anche solo di un particolare significativo
- relazione illustrativa puntuale e motivata sulle scelte di progetto.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei disponibili nella istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

