Pag. 1/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI01, EA01 - CLASSICO
(Testo valevole anche per le corrispondenti sperimentazioni internazionali e quadriennali)

Tema di: LINGUA E CULTURA LATINA e LINGUA E CULTURA GRECA
Fine di Galba
Servio Sulpicio Galba fu il primo dei cosiddetti “quattro imperatori” succedutisi nel volgere di poco più di
un anno (da giugno del 68 a dicembre del 69 d.C.).
Dopo appena sette mesi di governo, egli fu deposto e assassinato dai pretoriani che, al suo posto, acclamarono
Otone. L’episodio è narrato da Tacito nel primo libro delle Historiae e da Plutarco nella «Vita di Galba».
PRIMA PARTE: traduzione di un testo in lingua latina
PRE-TESTO
«Nel frattempo Otone, che non poteva sperar nulla dal ristabilimento dell’ordine, anzi, fondava sul disordine
ogni suo piano, era assillato da molti stimoli: un fasto che sarebbe stato oneroso anche ad un principe,
un’indigenza a mala pena tollerabile da un privato, ira contro Galba, invidia contro Pisone; creava anche
timori a se stesso, per eccitare la propria bramosia […]. (Pensava che) bisognava quindi osare ed agire,
mentre l’autorità di Galba era debole e quella di Pisone non ancora consolidata. Le mutazioni di governo
sono propizie ai grandi tentativi, e non serve temporeggiare là dove l’inazione è più dannosa dell’audacia».
[…]
edizione e traduzione a cura di Azelia Arici, Torino, UTET, 1970

TESTO
Octavo decimo kalendas Februarias sacrificanti pro aede Apollinis Galbae haruspex Umbricius tristia exta
et instantes insidias ac domesticum hostem praedicit, audiente Othone (nam proximus adstiterat) idque ut
laetum e contrario et suis cogitationibus prosperum interpretante. Nec multo post libertus Onomastus nuntiat
exspectari eum ab architecto et redemptoribus, quae significatio coeuntium iam militum et paratae
coniurationis convenerat. Otho, causam digressus requirentibus, cum emi sibi praedia vetustate suspecta
eoque prius exploranda finxisset, innixus liberto per Tiberianam domum in Velabrum1, inde ad miliarium
aureum2 sub aedem Saturni pergit. Ibi tres et viginti speculatores consalutatum imperatorem ac paucitate
salutantium trepidum et sellae festinanter impositum strictis mucronibus rapiunt; totidem ferme milites in
itinere adgregantur, alii conscientia, plerique miraculo, pars clamore et gladiis, pars silentio, animum ex
eventu sumpturi.
POST-TESTO
«Era di guardia nell’accampamento il tribuno Giulio Marziale. Questi, forse spaventato dalla gravità
dell’improvviso attentato, o forse temendo che nel campo fosse già troppo diffusa la congiura e che il resistere
fosse per lui pericolo mortale, suscitò in molti il sospetto di complicità. Anche gli altri tribuni e centurioni
preferirono un presente certo a un avvenire onorevole, ma incerto; e tale fu la disposizione degli animi, che
tanta scelleratezza fu osata da pochi, voluta da molti e subìta da tutti».
edizione e traduzione a cura di Azelia Arici, Torino, UTET, 1970

Il Velabrum era un quartiere fra il Palatino, l’Aventino e il Tevere
Il miliarum areum era una grande colonna rivestita di bronzo dorato, che Augusto aveva fatto erigere nel foro: vi erano indicate tutte
le vie che da Roma conducevano alle varie regioni d’Italia, con le distanze in miglia.
1
2

Pag. 2/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI01, EA01 - CLASSICO
(Testo valevole anche per le corrispondenti sperimentazioni internazionali e quadriennali)

Tema di: LINGUA E CULTURA LATINA e LINGUA E CULTURA GRECA
SECONDA PARTE: confronto con un testo in lingua greca, con traduzione a fronte
Ἐκείνῃ γὰρ ἕωθεν εὐθὺς ὁ μὲν Γάλβας ἔθυεν ἐν Παλατίῳ τῶν φίλων παρόντων, ὁ δὲ θύτης Ὀμβρίκιος ἅμα
τῷ λαβεῖν εἰς τὰς χεῖρας τοῦ ἱερείου τὰ σπλάγχνα καὶ προσιδεῖν οὐ διʹαἰνιγμῶν, ἀλλʹἄντικρυς ἔφη σημεῖα
μεγάλης ταραχῆς καὶ μετὰ δόλου κίνδυνον ἐκ κεφαλῆς ἐπικείμενον τῷ αὐτοκράτορι, μονονουχὶ τὸν Ὄθωνα
τοῦ θεοῦ χειρὶ ληπτὸν παραδιδόντος. Παρῆν γὰρ ὄπισθεν τοῦ Γάλβα καὶ προσεῖχε τοῖς λεγομένοις καὶ
δεικνυμένοις ὑπὸ τοῦ Ὀμβρικίου. Θορυβουμένῳ δʹαὐτῷ καὶ χρόας ἀμείβοντι παντοδαπὰς ὑπὸ δέους
παραστὰς Ὀνόμαστος ἁπελεύθερος ἥκειν ἔφη καὶ περιμένειν αὐτὸν οἴκοι τοὺς ἀρχιτέκτονας.Ἦν δὲ
σύμβολον καιροῦ, πρὸς ὃν ἔδει ἀπαντῆσαι τὸν Ὄθωνα τοῖς στρατιώταις. Εἰπὼν οὖν ὅτι παλαιὰν ἐωνημένος
οἰκίαν, βούλεται τὰ ὕποπτα δεῖξαι τοῖς πωληταῖς, ἀπῆλθε, καὶ διὰ τῆς Τιβερίου καλουμένης οἰκίας καταβὰς
ἐβάδιζεν εἰς ἀγοράν, οὗ χρυσοῦς εἱστήκει κίων, εἰς ὃν αἱ τετμημέναι τῆς Ἰταλίας ὁδοὶ πᾶσαι τελευτῶσιν.
Ἐνθαῦτα τοὺς πρώτους ἐκδεξαμένους αὐτὸν καὶ προσειπόντας αὐτοκράτορά φασι μὴ πλείους τριῶν καὶ
εἴκοσι γενέσθαι. Διό, καίπερ οὐ κατὰ τὴν τοῦ σώματος μαλακίαν καὶ θηλύτητα τῇ ψυχῇ διατεθρυμμένος,
ἀλλ’ ἰταμὸς ὢν πρὸς τὰ δεινὰ καὶ ἄτρεπτος, ἀπεδειλίασεν. Oἱ δὲ παρόντες οὐκ εἴων, ἀλλὰ γυμνοῖς τοῖς ξίφεσι
περιϊόντες αὐτοῦ τὸ φορεῖον, ἐκέλευον αἴρεσθαι, παραφθεγγομένου πολλάκις ἀπολωλέναι καὶ τοὺς
φορειαφόρους ἐπιταχύνοντος. Ἐξήκουον γὰρ ἔνιοι, θαυμάζοντες μᾶλλον ἢ ταραττόμενοι διὰ τὴν ὀλιγότητα
τῶν ἀποτετολμημένων. Φερομένῳ δ’οὕτω δι᾽ἀγορᾶς ἀπήντησαν ἕτεροι τοσοῦτοι, καὶ πάλιν κατὰ τρεῖς καὶ
τέτταρας ἄλλοι προσεπέλαζον.
«Quel giorno, di buon mattino, Galba sacrificava sul Palatino alla presenza di amici e l’aruspice Umbricio,
nel prendere in mano le viscere della vittima per esaminarla, non in modo oscuro ma chiaramente disse di
vedere segni di un grande scompiglio ed un pericolo di tradimento incombente sul capo dell’imperatore,
mentre la divinità quasi gli consegnava in mano Otone. Egli infatti era presente alle spalle di Galba e stava
attento a quanto veniva detto e mostrato da Umbricio. Poiché era sconvolto e cambiava continuamente colore
per la paura, gli si avvicinò il suo liberto Onomasto e gli disse che gli architetti erano arrivati e lo aspettavano
a casa. Era questo il segnale del momento in cui Otone doveva andare incontro ai soldati. Dicendo dunque
che aveva comprato una vecchia casa e voleva mostrare le parti sospette ai venditori, se ne andò e scendendo
attraverso i cosiddetti palazzi tiberiani andò verso la piazza dove si innalza una colonna aurea, alla quale
terminano tutte le strade costruite in Italia. Dicono che i primi ad accoglierlo qui e a salutarlo imperatore
fossero non più di ventitré. Per questo, benché non fosse debole di animo così come era debole e molle
fisicamente, e fosse invece audace e impassibile di fronte ai pericoli, si spaventò. I presenti non permisero
che tornasse indietro, ma circondando la sua lettiga con le spade in pugno ordinarono che venisse portato
via, mentre lui ripeteva sottovoce che era perduto e incitava i portantini ad affrettarsi. Alcuni sentirono e
furono sorpresi più che turbati dalla esiguità del numero di coloro che avevano osato l’impresa. Mentre in
questo modo lo portavano attraverso il foro, si presentarono altrettanti soldati e poi altri ancora si unirono in
gruppi di tre o quattro […]».
edizione e traduzione a cura di Angelo Meriani e Rosa Giannattasio Andria, UTET, Torino, 1998

Pag. 3/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI01, EA01 - CLASSICO
(Testo valevole anche per le corrispondenti sperimentazioni internazionali e quadriennali)

Tema di: LINGUA E CULTURA LATINA e LINGUA E CULTURA GRECA
TERZA PARTE: tre quesiti, a risposta aperta, formulati su entrambi i testi proposti in lingua originale e
sulle possibili comparazioni critiche fra essi, relativi alla comprensione e interpretazione dei brani, all’analisi
linguistica, stilistica ed eventualmente retorica, all’approfondimento e alla riflessione personale. Il limite
massimo di estensione è di 10/12 righe di foglio protocollo. Il candidato può altresì rispondere con uno scritto
unitario, autonomamente organizzato nella forma del commento al testo, purché siano contenute al suo
interno le risposte ai quesiti richiesti, non superando le 30/36 righe di foglio protocollo.
1) Comprensione / interpretazione
Entrambi gli storici concordano sullo scarso numero iniziale dei congiurati. Mentre Plutarco si concentra
sulle sensazioni di Otone e lo presenta nell’episodio quasi trascinato dalla volontà altrui, Tacito, che
pure accenna ad un momento di indecisione, individua in Otone una precisa strategia di ambizione al
potere. Argomenta tale affermazione con esempi desunti dai testi.
2) Analisi linguistica e/o stilistica
Individua nel passo latino gli elementi che caratterizzano la brevitas tacitiana ed altre peculiarità del suo
stile. Puoi anche proporre confronti con il brano in greco.
3) Approfondimento e riflessioni personali
Storiografia e biografia sono generi letterari ampiamente praticati nelle due letterature, non solo in epoca
imperiale. Evidenziane analogie e differenze, facendo riferimento alle tue esperienze di studio e ad
eventuali autonome letture e/o esperienze culturali.

Durata massima della prova: 6 ore.
È consentito l’uso dei vocabolari di: italiano, greco e latino.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

