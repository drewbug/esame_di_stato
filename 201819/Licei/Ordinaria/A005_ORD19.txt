Pag. 1/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI10 – GRAFICA
Tema di: DISCIPLINE GRAFICHE
Titolo del progetto
“SpazioAperto”, scuola d’arte/spazio espositivo. Inaugurazione.
Descrizione
Un’Associazione culturale intende aprire una Scuola d’arte, convinta che l’espressione artistica sia
una parte della personalità da riscoprire in ognuno di noi. Come a leggere e a scrivere, a fare arte si
impara! Il fare artistico permette una maggiore conoscenza e consapevolezza del mondo, tanto esterno
quanto interiore. Sentire ciò che siamo e tradurlo in bellezza ci arricchisce; e fare questo è possibile
conoscendo le tecniche appropriate, a qualsiasi età.
La scuola si chiamerà “SpazioAperto”, perché le tecniche proposte vanno da quelle tradizionali a
quelle moderne, comprese le nuove tecnologie. Inoltre il nome “SpazioAperto” allude anche al fatto
che nella scuola c’è uno spazio espositivo dedicato alle opere realizzate dagli studenti e al lancio di
giovani artisti.
Obiettivi di comunicazione del progetto
Si vuole far conoscere questa nuova struttura e informare dell’evento di inaugurazione della scuola,
che si terrà il 12 ottobre 2019.
Target di riferimento
Bambini/ragazzi delle scuole limitrofe e loro genitori.
Giovani laureati e docenti in arte e discipline artistiche quali possibili insegnanti; artisti per eventuali
mostre.
Tutti gli abitanti del luogo, di tutte le età, curiosi verso l’arte e desiderosi di apprendere cose nuove.
Richieste
Il candidato progetti:
- il logotipo” SpazioAperto”
- una locandina da affiggere nelle scuole primarie e secondarie ubicate nella zona in cui si trova
“SpazioAperto”, rivolta a bambini e ragazzi
- una locandina da affiggere nelle istituzioni artistiche di livello accademico e universitario, rivolta
a docenti e studenti
- l’invito alla inaugurazione sia in formato cartaceo che digitale.
Formato della locandina: 21x42 cm o 29,7x42 cm (a scelta).
Formato dell’invito: 10x21 cm.

Pag. 2/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI10 – GRAFICA
Tema di: DISCIPLINE GRAFICHE
I tre prodotti (locandine e invito) dovranno essere riconoscibili quali veicoli della stessa
comunicazione.
In tutti ci sarà la data di inaugurazione, 12 ottobre 2019.
Non ci sono limiti nell’uso del colore.
Testi da inserire:
Ulteriori dati e testi possono essere inseriti liberamente a cura del candidato.
La scuola è ubicata nella città capoluogo della regione in cui vive il candidato, in zona centrale.
N.B.: Qualora la commissione lo ritenga opportuno, potrà a sua discrezione fornire a tutti gli studenti
materiali iconografici utili allo svolgimento della prova, scaricandoli da internet prima dell’inizio
della prova stessa.
Gli elaborati dovranno comprendere:
 Gli studi preliminari attraverso i quali dovranno essere evidenziati: la logica dell’iter progettuale,
i criteri di scelta della soluzione adottata
 Lo sviluppo tecnico-grafico coerente con il progetto, accompagnato da didascalie tecniche (ogni
candidato ha la facoltà di utilizzare le esperienze acquisite, facendo emergere le attitudini personali
nell’autonomia creativa)
 La realizzazione degli esecutivi del progetto
 La relazione illustrativa puntuale e motivata sulle scelte di progetto, eventualmente in forma di
presentazione multimediale.

____________________________
Durata massima della prova: 3 giorni (6 ore per ciascun giorno)
Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se la prova
stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana

