Pag. 1/3

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI07 – AUDIOVISIVO E MULTIMEDIALE
Tema di: DISCIPLINE AUDIOVISIVE E MULTIMEDIALI
Leonardo Da Vinci: riflessioni a 500 anni dalla morte

Leonardo Da Vinci, dotato di straordinarie capacità intuitive e di ineguagliata forza di
rappresentazione grafica, è una figura di artista, di inventore, di scienziato che pienamente incarna la
visione rinascimentale e, insieme, si proietta nel futuro. Con i suoi studi riesce ad inventare delle vere
e proprie macchine tecnologicamente “moderne”, precorrendo i tempi e anticipando idee e intuizioni
che si svilupparono molti decenni e addirittura secoli dopo la sua morte. Celebri sono i suoi studi sul
volo degli uccelli o quelli sull’anatomia umana; ma i suoi interessi spaziarono in moltissimi campi
del sapere, dalla geologia all’astronomia, dalla botanica alla meteorologia. Alle celebrazioni di
Leonardo da Vinci sarà dedicato quasi un anno intero: mostre, conferenze, incontri e laboratori
saranno dedicati al “genio” per antonomasia. Un anno (dal 2 maggio 2019 al 15 aprile 2020) che
ruoterà attorno a due date simbolo, il giorno della morte e quello della nascita. Le commemorazioni
sono state aperte il 2 maggio con il “Giorno di Leonardo”. Anche il mondo della scuola parteciperà
con varie attività.

Pag. 2/3

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI07 – AUDIOVISIVO E MULTIMEDIALE
Tema di: DISCIPLINE AUDIOVISIVE E MULTIMEDIALI

“Leonardo - ha spiegato il Ministro Bussetti - ci ha fatto eredi di un patrimonio culturale sterminato.
Che abbiamo il dovere di conoscere, celebrare e valorizzare ancora oggi, a cinque secoli di distanza.
Le scuole italiane saranno le protagoniste delle celebrazioni dedicate a Leonardo che lasceranno
traccia di un uomo che ha vissuto nel segno dell’amore e della conoscenza. Durante questi mesi
vogliamo dare la possibilità ai ragazzi di apprezzare ancora di più e meglio la versatilità di questo
genio, un uomo che ha avuto la straordinaria capacità di innovare il sapere, in tutte le sue declinazioni
e forme. Un uomo che con la sua opera sfida la paura e vince il tempo”.
A Leonardo saranno dedicate anche le tradizionali Olimpiadi scolastiche nelle diverse discipline di
studio che il Miur organizza a livello nazionale per promuovere le eccellenze tra gli studenti delle
scuole secondarie di II grado. Per questa ricorrenza le gare si arricchiranno di una ulteriore
competizione: l’Olimpiade “Leonardo per la società della conoscenza”. Avrà una particolarità: la
sfida si svolgerà esclusivamente online. Dedicati al grande genio anche la Biennale dei Licei artistici
e il concorso New Design, rispettivamente alla terza e undicesima edizione.
Pittore, ingegnere, scienziato, filosofo, narratore, musicista: ogni scuola potrà “adottare” il proprio
Leonardo per un anno intero. Potrà essere un disegno, un dipinto, un congegno, una favola o un
pensiero. L’opera scelta dovrà essere promossa dagli istituti con iniziative, progetti, eventi aperti
anche al territorio. Sarà una sfida di fantasia, creatività, ingegno.
Con la collaborazione del Mibac (il Ministero per i Beni e le Attività Culturali) saranno promossi
viaggi e visite d’istruzione alla scoperta dei “luoghi” di Leonardo. Un viaggio che avrà fra le sue
tappe più significative Firenze, Milano, Mantova, Venezia, Roma.
La modernità di Leonardo sarà il tema conduttore dei seminari online e delle lezioni che saranno
promosse dalla Rete nazionale dei Licei Classici e dagli studenti dei Licei Economico-Sociali.
Una Notte bianca per Leonardo, il 15 aprile 2020, chiuderà le celebrazioni. Iniziative ed eventi
saranno promossi nelle scuole di tutta Italia nel giorno della sua nascita. Una data simbolica. A
segnare anche una “ri-nascita”.
https://www.miur.gov.it/web/guest/-/bussetti-le-scuole-in-prima-linea-per-celebrare-leonardo-davinciAlla luce delle riflessioni fin qui esposte, sulla base dei riferimenti artistici e scientifici a lui noti
relativi alla figura di Leonardo, il candidato progetti un video per far conoscere la figura di Leonardo,
destinato a essere proiettato nelle scuole primarie.
N.B.: Qualora la commissione lo ritenga opportuno, potrà a sua discrezione fornire a tutti gli studenti
materiali iconografici utili allo svolgimento della prova, scaricandoli da internet prima dell’inizio
della prova stessa.

Pag. 3/3

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI07 – AUDIOVISIVO E MULTIMEDIALE
Tema di: DISCIPLINE AUDIOVISIVE E MULTIMEDIALI

Sono richiesti:
• Titolo;
• Stesura del soggetto;
• Sceneggiatura;
• Schizzi preliminari e bozzetti;
• Storyboard;
• Realizzazione di un prototipo di una parte significativa del progetto;
• Relazione illustrativa puntuale e motivata sulle scelte di progetto.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

