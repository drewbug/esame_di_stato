Pag. 1/3

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI01, EA01 - CLASSICO
(Testo valevole anche per le corrispondenti sperimentazioni internazionali e quadriennali)

Tema di: LINGUA E CULTURA LATINA e LINGUA E CULTURA GRECA

PRIMA PARTE: traduzione di un testo in lingua latina
Solo un buon oratore può essere un buon cittadino
Nell’ Introduzione della sua Institutio oratoria Quintiliano, che sotto il regno di Vespasiano (69-79 d.C.) fu
il primo a ricoprire una cattedra di eloquenza stipendiata dallo stato, delinea la figura del perfetto oratore,
nella quale si sommano altissime qualità professionali, una vasta cultura e profonda integrità morale, valori
indispensabili per chi aspira ad amministrare la cosa pubblica.
PRE-TESTO
Ci proponiamo di formare l’oratore completo, il quale non può non essere anche un uomo onesto
(vir bonus), e per ciò da lui pretendiamo non solo un’eccellente capacità professionale, ma anche tutte le
virtù dell’animo (omnis animi virtutes).
TESTO
Neque enim hoc concesserim, rationem rectae honestaeque vitae, ut quidam putaverunt, ad philosophos
relegandam, cum vir ille vere civilis et publicarum privatarumque rerum administrationi accommodatus,
qui regere consiliis urbes, fundare legibus, emendare iudiciis possit, non alius sit profecto quam orator.
Quare, tametsi me fateor usurum quibusdam quae philosophorum libris continentur, tamen ea iure vereque
contenderim esse operis nostri proprieque ad artem oratoriam pertinere. An, si frequentissime de iustitia,
fortitudine, temperantia ceterisque similibus disserendum est, adeo ut vix ulla possit causa reperiri, in
quam non aliqua ex his incidat quaestio, eaque omnia inventione atque elocutione sunt explicanda,
dubitabitur, ubicumque vis ingenii et copia dicendi postulatur, ibi partes oratoris esse praecipuas?
Fueruntque haec, ut Cicero apertissime colligit, quemadmodum iuncta natura, sic officio quoque copulata,
ut idem sapientes atque eloquentes haberentur.
POST-TESTO
In seguito le due attività si scissero e l’inerzia umana fece sì che si credesse all’esistenza di una pluralità di
discipline. Perché, appena l’impiego della parola significò possibilità di guadagno e si cominciò a far
cattivo uso dei beni dell’eloquenza, coloro che erano ritenuti valenti nel parlare si disinteressarono della
morale (curam morum… reliquerunt).
Edizione L. Radermacher, Leipzig 1907, trad. R. Faranda, rivista da P. Pecchiura, UTET, Torino 1979

Pag. 2/3

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI01, EA01 - CLASSICO
(Testo valevole anche per le corrispondenti sperimentazioni internazionali e quadriennali)

Tema di: LINGUA E CULTURA LATINA e LINGUA E CULTURA GRECA

SECONDA PARTE: confronto con un testo in lingua greca, con traduzione a fronte
Nell’opera intitolata Antidosis (353 a.C.) l’oratore ateniese Isocrate espone i suoi ideali educativi, illustrati
anche in altri suoi scritti, basati sulla convinzione che la formazione culturale del cittadino presupponga lo
studio della retorica: essa è strumento essenziale perché l’uomo bene educato e capace di bene argomentare
diventi protagonista e guida della vita civile.
Πρῶτον μὲν γὰρ ὁ λέγειν ἢ γράφειν προαιρούμενος λόγους ἀξίους ἐπαίνου καὶ τιμῆς οὐκ ἔστιν ὅπως
ποιήσεται τὰς ὑποθέσεις ἀδίκους ἢ μικρὰς ἢ περὶ τῶν ἰδίων συμβολαίων ἀλλὰ μεγάλας καὶ καλὰς καὶ
φιλανθρώπους καὶ περὶ τῶν κοινῶν πραγμάτων· μὴ γὰρ τοιαύτας εὑρίσκων οὐδὲν διαπράξεται τῶν
δεόντων. ῎Επειτα τῶν πράξεων τῶν συντεινουσῶν πρὸς τὴν ὑπόθεσιν ἐκλέξεται τὰς πρεπωδεστάτας καὶ
μάλιστα συμφερούσας· ὁ δὲ τὰς τοιαύτας συνεθιζόμενος θεωρεῖν καὶ δοκιμάζειν οὐ μόνον περὶ τὸν
ἐνεστῶτα λόγον, ἀλλὰ καὶ περὶ τὰς ἄλλας πράξεις τὴν αὐτὴν ἕξει ταύτην δύναμιν, ὥσθ' ἅμα τὸ λέγειν εὖ
καὶ τὸ φρονεῖν παραγενήσεται τοῖς φιλοσόφως καὶ φιλοτίμως πρὸς τοὺς λόγους διακειμένοις. Καὶ μὴν οὐδ'
ὁ πείθειν βουλόμενος ἀμελήσει τῆς ἀρετῆς, ἀλλὰ τούτῳ μάλιστα προσέξει τὸν νοῦν, ὅπως δόξαν ὡς
ἐπιεικεστάτην λήψεται παρὰ τοῖς συμπολιτευομένοις. Τίς γὰρ οὐκ οἶδε καὶ τοὺς λόγους ἀληθεστέρους
δοκοῦντας εἶναι τοὺς ὑπὸ τῶν εὖ διακειμένων λεγομένους ἢ τοὺς ὑπὸ τῶν διαβεβλημένων, καὶ τὰς πίστεις
μεῖζον δυναμένας τὰς ἐκ τοῦ βίου γεγενημένας ἢ τὰς ὑπὸ λόγου πεπορισμένας; ῞Ωσθ' ὅσῳ περ ἄν τις
ἐρρωμενεστέρως ἐπιθυμῇ πείθειν τοὺς ἀκούοντας, τοσούτῳ μᾶλλον ἀσκήσει καλὸς κἀγαθὸς εἶναι καὶ παρὰ
τοῖς πολίταις εὐδοκιμεῖν.
In primo luogo chi si propone di pronunziare o scrivere discorsi degni di lode e di onore non può scegliere
argomenti contrari a giustizia, meschini o riguardanti questioni private, ma elevati, nobili, ispirati al bene
dell’umanità e all’interesse generale; se non troverà argomenti di tal genere, non concluderà nulla di buono.
In secondo luogo tra i fatti che si riferiscono all’argomento sceglierà i più appropriati e i più utili. E se uno
si abitua a meditare su tali fatti e a vagliarli, conserverà questa stessa capacità non solo per il discorso che
sta componendo, ma anche per ogni altro genere di attività, sicché l’eloquenza e la riflessione saranno
presenti, ad un tempo, in chi si accosta ai discorsi con l’animo aperto all’amore per la filosofia e per
l’onore. Inoltre colui che vuole persuadere non trascurerà neppure la virtù, ma si adoprerà soprattutto ad
acquistare la migliore fama possibile presso i concittadini. Chi non sa che i discorsi pronunziati da persone
stimate sono giudicati più veritieri di quelli pronunziati da persone screditate, e che le garanzie fornite dalla
vita sono più efficaci di quelle procurate dalle parole? Perciò, quanto più fortemente uno desidererà
persuadere gli ascoltatori, tanto più si sforzerà di essere onesto e di godere di buona reputazione presso i
concittadini.
Edizione G.E. Benseler-Fr. Blass, Leipzig 1878-18792, trad. di M. Marzi, UTET, Torino 1991

Pag. 3/3

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI01, EA01 - CLASSICO
(Testo valevole anche per le corrispondenti sperimentazioni internazionali e quadriennali)

Tema di: LINGUA E CULTURA LATINA e LINGUA E CULTURA GRECA
TERZA PARTE: tre quesiti, a risposta aperta, formulati su entrambi i testi proposti in lingua originale e sulle
possibili comparazioni critiche fra essi, relativi alla comprensione e interpretazione dei brani, all’analisi
linguistica, stilistica ed eventualmente retorica, all’approfondimento e alla riflessione personale. Il limite
massimo di estensione è di 10/12 righe di foglio protocollo. Il candidato può altresì rispondere con uno scritto
unitario, autonomamente organizzato nella forma del commento al testo, purché siano contenute al suo interno
le risposte ai quesiti richiesti, non superando le 30/36 righe di foglio protocollo.
1) Comprensione e interpretazione
Entrambi i testi affrontano il tema del rapporto tra eloquenza e valori morali nel contesto della vita
pubblica: il candidato istituisca un confronto, analizzando analogie e differenze tra essi.
2) Analisi linguistica e/o stilistica ai fini dell’interpretazione
Il candidato individui e commenti brevemente alcuni termini chiave dei due testi sui quali si impernia la
riflessione degli autori, e illustri, con qualche riferimento ad entrambi, le scelte stilistiche e retoriche che
sorreggono l’argomentazione.
3) Approfondimento e riflessioni personali
A partire dai brani proposti il candidato rifletta su qualche opera o testo conosciuto nel proprio percorso
di studio o per approfondimenti personali, in cui viene affrontato il tema dell’importanza dell’eloquenza
per la formazione del cittadino e la sua partecipazione alla vita politica e sociale.

Durata massima della prova: 6 ore.
È consentito l’uso dei vocabolari di: italiano, greco e latino.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

