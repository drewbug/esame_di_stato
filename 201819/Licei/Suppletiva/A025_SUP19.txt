Pag. 1/6

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
La presente prova è costituita sia da una prova di Danza Classica sia da una prova di Danza
Contemporanea. Il candidato svolga la prova in base al percorso formativo seguito.
PROVA DI DANZA CLASSICA – 1° GIORNO
La prova prevede una esibizione collettiva ed una relazione accompagnatoria scritta.
Si invita il Presidente a comunicare ai candidati il titolo della relazione accompagnatoria scritta dopo
l’esibizione collettiva.
Esibizione collettiva (durata massima 2 ore)
L’esibizione collettiva dei candidati della Sezione Danza Classica, che prevede il coinvolgimento di tutti
gli allievi, si articolerà nei seguenti ambiti:
• Ambiti della Sezione Danza Classica.
Al centro:
1. Piccolo e grande Adagio.
2. Pirouettes e giri nelle grandi pose.
3. Passi saltati: piccolo (anche con batterie), medio e grande sbalzo.
4. Principali forme di virtuosismo:
a. Passi sulle punte per le candidate.
b. Giri (a terra e in aria) e salti (batterie) per i candidati.
• Contenuti relativi a ciascun Ambito.
Combinazioni da svolgersi al centro della sala:
1. Combinazioni di movimenti d’Adagio volte a dimostrare la padronanza tecnica,
l’interiorizzazione del gesto e la qualità musicale ed espressiva, differenziate per il piccolo e il
grande Adagio.
2. Combinazioni di vari passi a terre e di collegamento con pirouettes mirate ad evidenziare la
coordinazione e la qualità dinamica e musicale.
3. Combinazioni di passi saltati volte a dimostrare la padronanza tecnica e la conoscenza della
struttura dinamico-ritmica del piccolo sbalzo (anche con batterie) e del medio e grande sbalzo.
4a. Combinazioni di passi sulle punte per le candidate:
a. Combinazioni di carattere lirico.
b. Combinazioni di carattere brillante.
4b. Combinazioni di giri e salti per i candidati:
a. Giri in aria.
b. Batterie.

Pag. 2/6

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
Conclusa l’esibizione collettiva, i candidati si predispongano allo svolgimento della relazione
accompagnatoria, che sarà redatta da ciascun candidato sulla base dell’analisi degli elementi tecnici
dell’esibizione e sarà svolta con gli opportuni riferimenti alla Storia della danza.
Relazione accompagnatoria scritta – Traccia (durata massima 4 ore)
Nella danza classica il pas ballotté e il pas ballonné saltati rispecchiano pienamente il significato
etimologico dei termini che li definiscono. Partendo dalle conoscenze pratico-teoriche acquisite,
analizza e confronta queste due forme in relazione ai nuclei tematici “Spazio” e “Tempo”. Cita esempi
coreografici tratti dal balletto classico in cui attraverso i passi suddetti viene reso esplicito lo stato
d’animo e/o la condizione sociale di uno o più personaggi.
Consegne:
a) Spiega il significato etimologico dei due termini pas ballotté e pas ballonné rifacendoti alle tue
conoscenze in ambito teorico-tecnico.
b) Illustra e confronta la coordinazione delle braccia nei due pas e l’ampiezza del salto in relazione
al grado di elevazione delle gambe.
c) Sottolinea il contributo della musica alla caratterizzazione dei passi saltati che hai preso in esame.
d) Soffermati sulle particolarità dei personaggi e/o dei gruppi danzanti che prendi a riferimento e
contestualizza storicamente i balletti in cui essi sono inseriti.

____________________________
Durata massima complessiva della prova: 6 ore.
È consentito ai candidati, durante lo svolgimento della relazione scritta, usare il dizionario di Lingua francese.
È consentito l’uso del vocabolario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 3/6

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA

PROVA DI DANZA CLASSICA – 2° GIORNO
ESIBIZIONE INDIVIDUALE
La seconda parte si svolge il giorno successivo o in due o più giorni, consiste in una esibizione
individuale, della durata massima di dieci minuti per ciascun candidato, e prevede per la Sezione
Danza Classica una variazione dal repertorio, adattata dal docente sulla base delle capacità tecnicoespressive del candidato.

Pag. 4/6

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
PROVA DI DANZA CONTEMPORANEA – 1° GIORNO
La prova prevede una esibizione collettiva ed una relazione accompagnatoria scritta.
Si invita il Presidente a comunicare ai candidati il titolo della relazione accompagnatoria scritta
dopo l’esibizione collettiva.
Esibizione collettiva (durata massima 2 ore)
L’esibizione collettiva dei candidati della Sezione Danza Contemporanea, che prevede il
coinvolgimento di tutti gli allievi, si articolerà nei seguenti ambiti:
• Ambiti della Sezione Danza Contemporanea:
1.

Moduli dinamico-ritmici nei diversi livelli dello spazio: centro e periferia; gravità e forza;
direzioni e livelli.

2.

Sospensione e swing nelle diversificate modalità di accento: declinazioni del peso; tensione
e rilascio; rapporto musica-danza.

3.

Cadute in asse e fuori asse: cadute e recuperi; spostamento del peso; curve, torsioni e tilt.

4.

Salti nei diversi livelli dello spazio: appoggi e spinte; uso dell’energia; percorsi spaziali.

• Contenuti relativi a ciascun Ambito.
Combinazioni da svolgersi al centro della sala:
1. Sequenze di movimenti sdraiati parzialmente o completamente a terra e/o in piedi volte a
evidenziare i principi fondamentali della coordinazione, i processi di interiorizzazione del
movimento e l’uso del gesto e della respirazione ai fini espressivi.
2. Sequenze incentrate su moduli dinamico-ritmici volte a evidenziare le variazioni dei rapporti
musica-danza con l’utilizzo di cadute, giri e salti nei diversi livelli dello spazio.
3. Sequenze di movimenti in asse e fuori asse, volte a evidenziare le nozioni di centro e peso del
corpo.
4. Sequenze di movimenti volte a dimostrare le capacità tecniche ed interpretative in termini di
forza, resistenza, velocità e coordinazione, nonché l’uso consapevole dell’energia.

Pag. 5/6

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
Conclusa l’esibizione collettiva, i candidati si predispongano allo svolgimento della relazione
accompagnatoria, che sarà redatta da ciascun candidato sulla base dell’analisi degli elementi tecnici
dell’esibizione e sarà svolta con gli opportuni riferimenti alla Storia della danza.
Relazione accompagnatoria scritta – Traccia (durata massima 4 ore)
Soffermandoti in particolare sui nuclei tematici “Creatività” e “Interpretazione”, fornisci alcuni
esempi tratti dalla tua esperienza di danzatore in cui hai cercato di esaltare le modalità attraverso le
quali un movimento si collega all’altro, si mettono in luce i passaggi, si transita da una forma all’altra,
o da una frase all’altra. Rifletti sul fatto che proprio nelle transizioni da un movimento all’altro risalta
l’interpretazione personale e avvaliti di esempi tratti sia dalla Storia della danza sia dal tuo percorso
di studi.
Consegne:
a) Descrivi una breve successione di movimenti che hai visto eseguire da un/una tuo/tua
compagno/compagna e poi cerca di visualizzare la stessa sequenza realizzata da te durante
l'esibizione collettiva. Quali le differenze e/o le analogie nelle fasi di transizione?
b) Rifletti sulla qualità del flusso di movimento nella transizione. Descrivine i passaggi e i
cambiamenti caratterizzati da un flusso libero e/o controllato.
c) Analizza una sequenza coreografica e individua la componente ritmica nei passaggi.
d) Contestualizza alcuni esempi coreografici tratti dal repertorio della danza contemporanea da te
conosciuto e identifica le caratteristiche dinamiche che connotano le transizioni da una forma
all’altra nello spazio.

____________________________
Durata massima complessiva della prova: 6 ore.
È consentito ai candidati, durante lo svolgimento della relazione scritta, usare il dizionario di Lingua inglese.
È consentito l’uso del vocabolario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 6/6

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA

PROVA DI DANZA CONTEMPORANEA – 2° GIORNO
ESIBIZIONE INDIVIDUALE
La seconda parte si svolge il giorno successivo o in due o più giorni e consiste in una esibizione
individuale, della durata massima di dieci minuti per ciascun candidato, e prevede per la Sezione
Danza Contemporanea una creazione coreografica, eventualmente estemporanea.

