Pag. 1/4

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITSI - AMMINISTRAZIONE FINANZA E MARKETING
ARTICOLAZIONE SISTEMI INFORMATIVI AZIENDALI
Tema di: ECONOMIA AZIENDALE e INFORMATICA
Il candidato svolga la prima parte della prova e due tra i quesiti proposti nella seconda parte.

PRIMA PARTE
Dal bilancio di Alfa spa, impresa operante nel settore industriale, si estrae quanto di seguito riportato.
Bilancio di Alfa spa al 31/12/2017
1) Relazione sulla gestione
Profilo
Alfa spa produce e commercializza serramenti caratterizzati da soluzioni tecnologiche innovative in grado di
garantire isolamento termico, isolamento acustico e protezione dai raggi solari.
L’impresa in particolare produce porte, porte finestre, finestre, lucernai; ciascuno di questi prodotti è
caratterizzato da una classe di isolamento acustico, di isolamento termico e di resistenza alle effrazioni, una
colorazione, telai tradizionali o innovativi (in legno, PVC, alluminio o loro combinazioni). L’impresa acquista
materie prime (es. barre di alluminio o di legno, vernici, componenti chimici, …) e semilavorati (es. maniglie,
vetri, cerniere, ...) da fornitori a livello europeo.
Il successo straordinario ottenuto da alcuni prodotti è dovuto alle caratteristiche dei materiali che consentono il
miglioramento del comfort delle abitazioni, molto apprezzato dai consumatori.
L’innovazione realizzata da Alfa spa, frutto di costanti investimenti in ricerca e sviluppo, si basa, tra l’altro,
sull’ideazione e realizzazione di guarnizioni riprogettate per svolgere al meglio l’isolamento acustico e la
resistenza agli agenti atmosferici.
Strategie
Il piano strategico di Alfa spa prevede per l’esercizio 2018 una crescita sostenibile ed economicamente
significativa e si basa su alcuni elementi principali tra cui:
 l’innovazione di prodotto, fondamentale per il consolidamento del vantaggio competitivo, che verrà
realizzata con il lancio di una nuova linea di serramenti che utilizza materiali innovativi;
 l’espansione attraverso il bilanciamento geografico delle vendite realizzate con:
- la focalizzazione sui mercati “core”;
- lo sviluppo nei nuovi mercati nazionali e internazionali ad alto potenziale di crescita;
 la riqualificazione del canale distributivo attraverso:
- la crescita sul wholesale, con la specializzazione della forza vendita, l’aumento della penetrazione
commerciale e la fidelizzazione dei clienti multimarca;
- la razionalizzazione del canale retail, con la riorganizzazione dei punti vendita;
- la crescita del canale online in linea con le tendenze di comportamento dei consumatori.
Produzione
Il sistema produttivo di Alfa spa è organizzato in modo da garantire il perseguimento dei seguenti obiettivi:
 mantenimento di elevati standard qualitativi;

Pag. 2/4

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITSI - AMMINISTRAZIONE FINANZA E MARKETING
ARTICOLAZIONE SISTEMI INFORMATIVI AZIENDALI
Tema di: ECONOMIA AZIENDALE e INFORMATICA
 miglioramento continuo della flessibilità e del “time to market”;
 aumento della produttività;
 contenimento dei costi.
La selezione dei fornitori delle materie prime viene realizzata con particolare attenzione tenendo conto delle
competenze tecniche, degli standard qualitativi e della capacità di far fronte alle forniture nei tempi richiesti.
Rischi di credito
Alfa spa tende a ridurre il più possibile il rischio derivante dall’insolvenza dei propri clienti adottando politiche
di credito volte a concentrare le vendite su clienti affidabili e solvibili.
Rischio di liquidità
Il rischio in esame si può manifestare con l’incapacità di reperire, a condizioni economiche sostenibili, le risorse
finanziarie necessarie per il supporto delle attività operative nella giusta tempistica. I flussi di cassa, le necessità
di finanziamento e la liquidità dell’impresa sono costantemente monitorati dal responsabile di tesoreria al fine di
garantire un’efficace ed efficiente gestione delle risorse finanziarie.
…………
2) Dati patrimoniali
Capitale sociale
Il capitale sociale, interamente sottoscritto e versato, è costituito da 1.200.000 azioni del valore nominale
unitario 1,00 euro.
Riserve
La tabella che segue evidenzia il dettaglio delle riserve:
Riserve
Riserva legale
Riserva statutaria
Altre riserve

Anno 2017
156.000
156.000
100.000

Anno 2016
150.000
150.000
100.000

…………
3) Risultati economici di sintesi
Dai documenti di bilancio riclassificati sono stati ricavati i seguenti indicatori:
 ROI 8%
 ROS 6%.
…………

Variazione
6.000
6.000
-

Pag. 3/4

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITSI - AMMINISTRAZIONE FINANZA E MARKETING
ARTICOLAZIONE SISTEMI INFORMATIVI AZIENDALI
Tema di: ECONOMIA AZIENDALE e INFORMATICA

Il candidato, dopo aver analizzato il documento, tragga da questo gli elementi necessari per:
1) presentare lo Stato patrimoniale e il Conto economico civilistici in forma abbreviata al 31/12/2018 di
Alfa spa dal quale emerge un miglioramento del risultato;
2) descrivere la porzione del sistema informativo di Alfa spa che gestisce il catalogo dei prodotti e i
fornitori di materie prime e dei semilavorati, sviluppando in particolare:
a) uno schema concettuale della relativa base di dati, tenendo conto:
-

dei prodotti, come descritti nel Profilo di Alfa spa

-

delle materie prime e dei semilavorati (caratterizzati almeno da una denominazione, una
descrizione, un prezzo unitario, un campo note con eventuali caratteristiche tecniche di
dettaglio)

-

dei fornitori, di cui è utile memorizzare oltre ai dati anagrafici, ai dati fiscali, alle
informazioni di contatto, anche i tempi medi di consegna e la percentuale media di non
idoneità dei materiali forniti
b) il corrispondente schema logico relazionale;
c) le query in linguaggio SQL che consentono di ottenere le seguenti informazioni:
-

elenco dei prodotti di tipo finestra con una data classe di isolamento termico;

-

per ogni materia prima, il numero di fornitori da cui è possibile rifornirsi.

SECONDA PARTE
Il candidato scelga due dei seguenti quesiti e presenti le linee operative, le motivazioni delle soluzioni
prospettate e i relativi documenti, secondo le richieste.
1. L’interpretazione dell’andamento della gestione aziendale richiede, tra l’altro, l’analisi di bilancio per
indici. Redigere il report contenente l’analisi patrimoniale e finanziaria del bilancio di Alfa spa al
31/12/2018 utilizzando gli opportuni indicatori.
2. La crescita del canale online di vendita dei serramenti induce Alfa spa a potenziare il sito web. Il
candidato realizzi le pagine web del sito dell’impresa che visualizzano l’elenco dei prodotti con una
determinata classe di isolamento acustico scelto dall’utente della pagina, codificandole in un
linguaggio di programmazione a propria scelta.

Pag. 4/4

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITSI - AMMINISTRAZIONE FINANZA E MARKETING
ARTICOLAZIONE SISTEMI INFORMATIVI AZIENDALI
Tema di: ECONOMIA AZIENDALE e INFORMATICA

3. Beta spa, impresa industriale monoprodotto, ha rilevato nell’esercizio 2018 uno scostamento negativo
dei ricavi del 12%. Redigere il report dal quale risultino:
 le cause che hanno determinato lo scostamento in termini di quantità e di prezzo;
 le indicazioni per l’elaborazione del budget delle vendite del 2019.
4. Un gruppo di studenti intende partecipare ad un progetto europeo di cooperazione transnazionale con
partner coetanei. Il progetto prevede momenti di incontri in presenza e attività di lavoro svolte online.
Sarà necessario condividere documenti, piani di lavoro, materiali, ma anche garantire momenti di
confronto diretto non in presenza. Al termine del progetto dovrà essere prodotto un magazine
informativo da restituire alle scuole di provenienza. Il candidato illustri quali strumenti di
collaborazione online possono essere adottati discutendo quali sono quelli a suo parere più idonei alla
situazione presentata.

Dati mancanti opportunamente scelti.

______________
Durata massima della prova: 6 ore.
Sono consentiti la consultazione del Codice Civile non commentato, di manuali tecnici dei linguaggi di programmazione e di
calcolatrici scientifiche e/o grafiche purché non siano dotate di capacità di calcolo simbolico (O.M. n. 205 Art. 17 comma 9).
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dall’inizio della prova.

