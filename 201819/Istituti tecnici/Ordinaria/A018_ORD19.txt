Pag. 1/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITCR – TRASPORTI E LOGISTICA
ARTICOLAZIONE CONDUZIONE DEL MEZZO
OPZIONE CONDUZIONE DEL MEZZO AEREO
Tema di: SCIENZE DELLA NAVIGAZIONE, STRUTTURA E COSTRUZIONE DEL MEZZO AEREO
Il candidato svolga la prima parte della prova e due dei quesiti proposti nella seconda parte.
PRIMA PARTE
Durante una esercitazione della NATO nei pressi delle Isole Shetland a una coppia di intercettori viene
comunicato, alle 09:25 Zulu, di sorvolare NDB Scatsta (6028N00113W) e di dirigersi verso la Norvegia
con QDR=063°. Due minuti dopo i caccia sorvolano l’NDB e iniziano la loro missione con TAS=320 kts;
alle 09:38 Zulu ai piloti viene ordinato di intercettare aerei nemici rilevati sui propri sistemi radar, su
TB=133° distanti 84 NM e che navigano con TC=270° e velocità costante GS=280 kts. Intercettati i velivoli
nemici, viene simulato per 5 minuti un dog fight completato il quale viene comunicato di iniziare una
perlustrazione in direzione SW per rientrare sulla verticale dell’NDB a fine autonomia prevista dopo 60
minuti dal transito su Scatsta. Il candidato calcoli le coordinate e gli orari in cui avvengono l’intercetto e il
punto di non ritorno sapendo che in zona la VAR=2°W e per i dati meteo utilizzino il bollettino seguente:
METAR EGPM 200850Z AUTO 07019KT 9999 FEW024 06/00 Q1023
Il candidato, infine, disegni su un reticolo di Mercatore con scala a scelta il solo percorso su QDR=063°
spiegando le problematiche che si devono considerare nel realizzarlo su tale carta.

SECONDA PARTE
1. Il 23 Maggio del 1928 il dirigibile Italia partì da Ny-Ålesund (7855N01155E), nelle isole Svalbard,
intorno alle ore 04:10 e raggiunse il Polo Nord alle 00:24 del giorno seguente. Dopo circa due ore di
sorvolo del Polo intraprese la via del ritorno, ma alle 10:33 fu investito da una tempesta di neve che
fece perdere quota al dirigibile che urtò sulla banchisa, facendo staccare la cabina di comando. Il
dirigibile alleggerito continuò nel suo viaggio fino a precipitare in un punto prossimo alle coordinate
8114N02814E. I superstiti della cabina di comando resistettero nella famosa “tenda rossa” per 48 giorni
e furono ritrovati a 108 NM in direzione delle isole Foyn e Broch (8028N02605E), rispetto al punto
dell’incidente, trasportati sulla banchisa polare dalle correnti. Il candidato costruisca un reticolato di
Lambert con parallelo di tangenza 80°N e il raggio della sfera rappresentativa r=500 mm; riporti i vari
punti della missione storica valutando nel percorso di andata quale velocità media avrebbe mantenuto
il dirigibile Italia.

Pag. 2/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITCR – TRASPORTI E LOGISTICA
ARTICOLAZIONE CONDUZIONE DEL MEZZO
OPZIONE CONDUZIONE DEL MEZZO AEREO
Tema di: SCIENZE DELLA NAVIGAZIONE, STRUTTURA E COSTRUZIONE DEL MEZZO AEREO
2. Utilizzando la IAC seguente, il candidato indichi quali sono i diversi segmenti della procedura e quali
sono i compiti del pilota in ognuno di essi. Infine, in funzione delle proprie esperienze maturate anche
nell’ambito dei percorsi per le competenze trasversali e per l’orientamento, disegni la sezione verticale,
che sarebbe presente sulla IAC, trascrivendo in italiano ed inglese la Procedura di Mancato
Avvicinamento che si osserva.

Pag. 3/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITCR – TRASPORTI E LOGISTICA
ARTICOLAZIONE CONDUZIONE DEL MEZZO
OPZIONE CONDUZIONE DEL MEZZO AEREO
Tema di: SCIENZE DELLA NAVIGAZIONE, STRUTTURA E COSTRUZIONE DEL MEZZO AEREO
3. Il candidato calcoli l’inclinazione e le coordinate dei nodi del percorso ortodromico che passa tra gli
aeroporti di Wellington (4120S17448E) e di Perth (3156S11558E); riporti il tutto su una carta
stereografica polare con raggio della sfera rappresentativa di 75 mm.
4. Il candidato descriva l’utilizzo della carta meteorologica seguente, dettagli sui fenomeni in essa
riportati e completi la legenda della carta stessa.

____________________________
Durata massima della prova: 6 ore.
È consentito l’uso di tavole numeriche, manuali tecnici, del regolo calcolatore e di calcolatrici scientifiche e/o grafiche purché non siano
dotate di capacità di calcolo simbolico (O.M. n. 205 Art. 17 comma 9).
È consentito l’uso del dizionario bilingue (italiano-lingua del Paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

