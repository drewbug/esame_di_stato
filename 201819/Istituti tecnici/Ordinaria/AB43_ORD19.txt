Pag. 1/5

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: DISEGNO, PROGETTAZIONE E ORGANIZZAZIONE INDUSTRIALE e
MECCANICA, MACCHINE ED ENERGIA
Il candidato, dopo aver analizzato il documento proposto ed il contesto operativo, svolga la prima parte della
prova e due dei quesiti proposti nella seconda parte.
DOCUMENTO
In Italia, più di 280 milioni di cartucce per stampanti sono state gettate al macero nel 2004. All’interno di tali
rifiuti vi sono plastica, metalli, rifiuti speciali come Toner o residui di inchiostro. Tutto questo è un potenziale
inquinamento ambientale.
Nel frattempo la società XY e altre compagnie stanno lavorando per creare un nuovo ciclo: dal consumatore al
produttore, sempre allo scopo di recuperare e riciclare quanto possibile dalle cartucce esauste. Nel 2007 XY a
livello mondiale ha ricevuto 39 milioni di cartucce destinate al riciclo, anche in questo caso sia da parte di
privati che di aziende.
Il processo di recupero può essere di due tipi: open-loop recycling o closed-loop recycling.
Open-loop recycling
Il primo passo consiste nel rimuovere il tampone di inchiostro dal contenitore di plastica. Il tampone viene
inviato al trattamento per il recupero dei metalli presenti al suo interno, mentre il contenitore plastico viene
trattato sino ad ottenere polietilene ad alta densità (HDPE), venduto come materiale di riempimento dei
container da spedizione, o per parti di auto o per la costituzione di fibre di altri prodotti.
Closed-loop recycling
Le cartucce XY contengono metalli, schiuma e plastica. Dopo la rimozione del tampone il resto viene ridotto a
brandelli. Le varie componenti vengono separate in appositi macchinari mediante processo gravitativo, ovvero
sfruttando il diverso peso specifico si riescono ad ottenere diversi strati: la plastica galleggia al top, mentre la
schiuma e i metalli stanno sotto.
XY ha deciso di destinare il 25% delle cartucce esauste recuperate all’open-loop recycling, il restante 75% al
closed-loop recycling.
Tratto da un articolo dell’ing. Roberta Lazzari sul sito www.ingegneri.cc
Fonti: Internet Green Guide – National Geographic – www.thegreenguide.com

Pag. 2/5

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: DISEGNO, PROGETTAZIONE E ORGANIZZAZIONE INDUSTRIALE e
MECCANICA, MACCHINE ED ENERGIA
CONTESTO OPERATIVO
Un’azienda che lavora nel campo del recupero dei R.A.E.E. (rifiuti di apparecchiature elettriche ed elettroniche)
ha deciso di realizzare un macchinario per lavorare le cartucce dei toner esauriti al fine di separare la
componente plastica e metallo dai residui della polvere di toner, in modo da recuperare più facilmente solo la
componente solida (polietilene, metallo ecc.). La macchina prevede un corpo in acciaio sormontato da una
tramoggia di carico, all’interno del quale ruotano due alberi gemelli e paralleli, dotati di coltelli laceratori, che
afferrano le cartucce, le rompono e le scaricano ad un sottostante nastro trasportatore (vedi allegato 1 sotto
riportato). Gli alberi, di cui uno folle, vengono azionati da un motoriduttore a vite senza fine-ruota elicoidale.
Al di sotto dello scarico delle cartucce, all’altezza del nastro trasportatore viene previsto un impianto di
aspirazione per captare la polvere di toner ed inviarla all’interno di un contenitore provvisto di idoneo filtro.
PRIMA PARTE
Il candidato, facendo riferimento all’idea perseguita dall’azienda e valutando ogni parametro/ipotesi che ritenga
necessari e congrui alla progettazione e realizzazione della macchina, effettui:
a. il dimensionamento del gruppo vite senza fine-ruota coniugata sapendo che:
 il modulo normale della dentatura mn è pari a 7;
 il numero di principi della vite è pari a uno;
 l’angolo di inclinazione dell’elica β è pari a 6°;
 la lunghezza della vite è pari a 15 moduli;
 la distanza dei supporti della vite è pari a 200 mm;
b. il calcolo della potenza richiesta al motore elettrico sapendo che:
 la velocità di rotazione della vite è pari a 1260 giri/min;
 il numero di denti della ruota è pari a 42;
 l’angolo di attrito è pari a 2°;
 il materiale della vite è in acciaio da bonifica mentre quello della ruota è in bronzo e la coppia
(vite-ruota) è caratterizzata da una buona lavorazione a bagno d’olio;
c. il disegno di fabbricazione del gruppo vite-ruota completo di smussi, raccordi, quote, tolleranze e gradi di
lavorazione per un accoppiamento con lavorazione accurata, tenendo conto che la vite va collegata al
motore elettrico e che va bloccato il cuscinetto sul lato opposto; per il proporzionamento si faccia
riferimento alla tabella allegata (allegato 2);
d. il ciclo di lavorazione della vite senza fine indicando i macchinari utilizzati, gli utensili e attrezzi necessari,
nonché gli strumenti di misura e controllo.

Pag. 3/5

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: DISEGNO, PROGETTAZIONE E ORGANIZZAZIONE INDUSTRIALE e
MECCANICA, MACCHINE ED ENERGIA
SECONDA PARTE
1. Relativamente al ciclo di lavorazione della vite, si effettui un’analisi del fabbisogno di materiale sapendo
che l’azienda produttrice, da cui ci si rifornisce, realizza lotti di 200 pezzi per volta partendo da
semilavorati commerciali, di cui 150 su una linea semiautomatica di torni a torretta e 50 su un reparto di
torni paralleli.
Si calcoli altresì lo scarto di lavorazione medio nell’una e nell’altra linea produttiva.
2. Il candidato, facendo eventuale riferimento all’esperienze acquisite nell’ambito dei percorsi per le
competenze trasversali e per l’orientamento e al percorso di studi effettuato, indichi quale è a suo avviso la
procedura più idonea che l’azienda costruttrice della macchina deve utilizzare per acquisire la
certificazione CE, in applicazione della nuova Direttiva Macchine recepita dal D.Lgs. n. 17 del 27/01/2010,
motivando il perché della necessità di marcare CE i macchinari.
3. Tenendo conto dei dati emersi dalla progettazione, si calcolino le sollecitazioni che agiscono sulla vite
verificando il valore massimo che si manifesta all’interno del nucleo della stessa.
4. La ruota, solidale all’albero, su cui sono montati i coltelli del laceratore, aziona tramite trasmissione per
catena un altro albero gemello, su cui è montata l’altra serie di coltelli. Facendo riferimento allo schema
proposto (allegato 1), si calcoli quale è la forza di lacerazione ottenuta con il meccanismo utilizzato,
tenendo conto che l’effetto massimo tranciante del gruppo coltelli avviene indicativamente per un valore
del diametro pari a 1/3 del diametro della ruota.

__________________________
Durata massima della prova: 8 ore.
È consentito soltanto l’uso di tavole numeriche, manuali tecnici e di calcolatrici scientifiche e/o grafiche purché non siano dotate di
capacità di calcolo simbolico (O.M. n. 205 Art. 17 comma 9).
È consentito l’uso di un laboratorio CAD.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 4/5

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ALLEGATO 1 – SCHEMA MACCHINA

Pag. 5/5

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ALLEGATO 2 – TABELLA DI RIFERIMENTO PER IL DIMENSIONAMENTO DELLA VITE SENZA FINE E DELLA
RUOTA

Legenda:
RUOTA

VITE

mt2

mt1

moduli trasversali

ma2

ma1

moduli assiali

pt2

pt1

passi trasversali

pa2

pa1

passi assiali

d2

d1

diametri primitivi

da2

da1

diametri di testa

df2

df1

diametri di piede

ha

hf

addendum e dedendum

L2

L1

larghezza dentatura

a

interasse

15°-25°

angolo di pressione

