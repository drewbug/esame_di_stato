Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITDT – SISTEMA MODA
ARTICOLAZIONE TESSILE, ABBIGLIAMENTO E MODA
(IND.SPER.DISEGNO TESSUTI)
Tema di: IDEAZIONE PROGETTAZIONE TESSUTI STAMPA E CAD
Il candidato svolga la prima parte della prova e risponda a due tra i quesiti proposti nella seconda parte.
Un team di architetti riceve l’incarico di realizzare un resort alle isole Canarie. Al fine di costruirne
un’immagine molto elegante e fortemente caratterizzante viene proposto a uno studio di textile design di
collaborare per realizzare, ispirandosi alla corrente artistica della Pop-Art, sia una collezione di tessuti
per arredamento quali: cuscini, divani, tende, coordinati letto, tovaglie (da utilizzare nelle suite, aree
pranzo e relax), che una collezione di tessuti per teli mare in microfibra, costumi e parei (da utilizzare nelle
aree spa, piscine e fitness).
PRIMA PARTE
Il candidato, dopo aver realizzato diversi schizzi preparatori relativi a più proposte progettuali, per una delle
categorie proposte indicate sopra, realizzi:
-

almeno due elaborati pronti per la stampa, realizzati con tecniche grafiche e dimensioni libere;

-

un mood-board che evidenzi le fonti ispiratrici e le conseguenti scelte ideologiche, formali, percettive
e cromatiche delle composizioni grafiche, nonché la presentazione mediante una impaginazione
appropriata che tenga conto degli aspetti compositivi e dispositivi degli elaborati in relazione agli
argomenti richiesti.

Si richiede inoltre di definire la cartella colori riferita all’ambito grafico creativo proposto.
SECONDA PARTE
1. Traendo spunto dalle individuali proposte disegnative si evidenzi, in un breve scritto, la poetica
della corrente artistica della Pop-Art attraverso la descrizione iconografica e iconologica di alcune
opere che meglio di altre la caratterizzano.
2. Indicare e descrivere i tessuti utilizzabili in base alla tipologia di prodotto scelto.
3. Descrivere la tecnologia della stampa più appropriata in relazione al prodotto scelto.
4. Descrivere in modo sintetico l’apporto dato alla moda da parte degli stilisti giapponesi della seconda
metà del 900, quali Yamamoto, Miyake, Kawakubo.
____________________________
Durata massima della prova: 8 ore.
È consentito sia l’utilizzo del libro di testo di storia dell’arte che di libri o immagini differenti, messe a disposizione dalla scuola e
selezionate dalla commissione. Qualora necessario, sempre secondo le modalità stabilite dalla commissione, è consentito l’utilizzo di
apposita strumentazione digitale per la realizzazione di elaborati, rapporti e varianti.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla lettura del tema.

