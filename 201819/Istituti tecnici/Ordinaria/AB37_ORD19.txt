Pag. 1/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITEN - MECCANICA, MECCATRONICA ED ENERGIA
ARTICOLAZIONE ENERGIA
Tema di: IMPIANTI ENERGETICI, DISEGNO E PROGETTAZIONE e
MECCANICA, MACCHINE ED ENERGIA
Il candidato svolga il tema indicato nella prima parte e risponda solo a due quesiti tra i quattro proposti
nella seconda parte.
PRIMA PARTE
Il candidato esegua il dimensionamento di un impianto di climatizzazione a tutt’aria (a portata costante
mono-condotto per singola zona) con i seguenti dati:


Temperatura ambiente 25°C, umidità relativa 50%



Temperatura esterna 31°C, umidità relativa 65%



Carico termico sensibile da asportare pari a 17500 W (compresi apparecchi elettrici ed illuminazione)



Carico termico latente da asportare pari a 5400 W



Portata di ventilazione pari a 680 l/s



Efficienza della batteria fredda 85%

Calcolare:
a. la portata totale di aria da trattare;
b. la portata di ricircolo;
c. le condizioni di immissione in ambiente;
d. la temperatura dell’aria trattata dalla batteria di raffreddamento;
e. il flusso termico da sottrarre con la batteria fredda e quello da fornire con un eventuale postriscaldatore.
Si esegua il calcolo in forma analitica e grafica, e si riportino le trasformazioni eseguite dall’UTA
sull’allegato diagramma psicrometrico.
Si consideri, inoltre, che l’energia elettrica necessaria al funzionamento sia fornita da un gruppo elettrogeno
dotato di motore diesel a 4 cilindri di cui si richiede il dimensionamento di massima, dopo aver
ragionevolmente ipotizzato ogni altra grandezza necessaria.

Pag. 2/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITEN - MECCANICA, MECCATRONICA ED ENERGIA
ARTICOLAZIONE ENERGIA
Tema di: IMPIANTI ENERGETICI, DISEGNO E PROGETTAZIONE e
MECCANICA, MACCHINE ED ENERGIA
SECONDA PARTE
1. In relazione al dimensionamento precedentemente svolto, il candidato disegni lo schema dell’unità
di trattamento aria, con la relativa regolazione rispetto al carico, giustificando la scelta.
2. Impianti frigoriferi ad assorbimento per la climatizzazione e la refrigerazione: il candidato illustri i
principi di funzionamento, le differenze e le applicazioni per il risparmio energetico.
3. Il candidato descriva la fase di lavaggio nei motori a combustione interna: definizione e importanza
nel funzionamento con particolare riguardo ai motori Diesel.
4. Il candidato descriva il diagramma circolare della distribuzione di un motore a 4 tempi, evidenziando
le ragioni degli anticipi e dei ritardi delle fasi di apertura e chiusura delle valvole di aspirazione e
scarico.

___________________________
Durata massima della prova: 6 ore.
È consentito soltanto l’uso di normative, tavole numeriche, manuali tecnici e di calcolatrici scientifiche e/o grafiche purché
non siano dotate di capacità di calcolo simbolico (O.M. n. 205 Art. 17 comma 9).
È consentito l’uso del dizionario bilingue (italiano-lingua del paese di provenienza) per i candidati di madrelingua non
italiana.
Non è consentito lasciare l’Istituto prima che siano trascorse 3 ore dalla lettura del tema.

Pag. 3/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca

