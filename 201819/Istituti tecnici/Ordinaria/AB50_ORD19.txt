Pag. 1/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITVE - AGRARIA, AGROALIMENTARE E AGROINDUSTRIA
ARTICOLAZIONE VITICOLTURA ED ENOLOGIA
Tema di: ENOLOGIA e VITICOLTURA E DIFESA DELLA VITE
Il candidato svolga la prima parte della prova e risponda a due tra i quesiti proposti nella seconda parte.
PRIMA PARTE
Il candidato, dopo aver analizzato le forme di allevamento presenti in tabella, evidenzi la loro diffusione nelle
diverse regioni italiane e, in riferimento ad una zona a lui nota, scelga quella più idonea alla produzione di uva
atta all’ottenimento di un vino rosso a denominazione di origine (DOP o IGP).

Tratto da: LA VITE E IL VINO – Renzo Angelini – Script editoriale ART SpA. Bologna

Tratti poi, in modo dettagliato, della struttura portante, degli elementi caratterizzanti e dell’incidenza della
forma di allevamento scelta sulle caratteristiche quanti-qualitative del prodotto.
Successivamente, individuato l’obiettivo enologico da raggiungere, descriva e commenti in modo critico i
diversi punti del diagramma di flusso riportato nello schema, soffermandosi in modo particolare sulla fase di
fermentazione/macerazione e stabilizzazione tartarica del vino.

Pag. 2/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITVE - AGRARIA, AGROALIMENTARE E AGROINDUSTRIA
ARTICOLAZIONE VITICOLTURA ED ENOLOGIA
Tema di: ENOLOGIA e VITICOLTURA E DIFESA DELLA VITE

Tratto da: MANUALE DI ENOLOGIA – Gian Pietro Carrozza - Poseidonia Scuola

SECONDA PARTE
Nella risposta ai quesiti il candidato può far riferimento alle eventuali esperienze formative extrascolastiche
in ambiente operativo.
1. Descrivere i principi generali della concimazione di un vigneto soffermandosi su elementi nutritivi,
modalità ed epoche di somministrazione.
2. Classificare e descrivere la potatura in riferimento al ciclo vitale e annuale della pianta.
3. Descrivere lo schema di flusso di uno spumante ottenuto tramite metodo “CHARMAT”
4. Descrivere la tecnologia dei vini novelli.
____________________________
Durata massima della prova: 6 ore.
È consentito l’uso del dizionario italiano.
È consentito l’uso di manuali tecnici e prontuari.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

