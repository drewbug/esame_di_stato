Pag. 1/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITGC – CHIMICA, MATERIALI E BIOTECNOLOGIE
ARTICOLAZIONE CHIMICA E MATERIALI
OPZIONE TECNOLOGIE DEL CUOIO
Tema di: CHIMICA ANALITICA E ANALISI APPLICATE
e TECNOLOGIE E BIOTECNOLOGIE CONCIARIE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Sempre più dal 2015, la moda vede le sneakers bianche come protagoniste. Molti brand street e grandi
stilisti le propongono nelle collezioni sia primavera-estate che autunno-inverno.
Il candidato, partendo dalla scelta di un semilavorato wet-blue, descriva la realizzazione di un articolo
destinato alla produzione di sneakers bianche economiche e indichi le caratteristiche del prodotto finito.
Per la produzione di tale articolo, i pigmenti impiegati come coloranti in rifinizione risultano contenere
metalli. Il candidato esponga la tecnica strumentale e il metodo analitico appropriati per la determinazione
dell’alluminio nelle acque di scarico prodotte in rifinizione e giustifichi la presenza di tale metallo.
Il seguente spettro IR si riferisce ad un prodotto chimico utilizzato in rifinizione per creare il fondo di una
tomaia. Il candidato interpreti lo spettro eseguendo il riconoscimento dei principali gruppi funzionali e
ipotizzi la sostanza incognita.

Pag. 2/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITGC – CHIMICA, MATERIALI E BIOTECNOLOGIE
ARTICOLAZIONE CHIMICA E MATERIALI
OPZIONE TECNOLOGIE DEL CUOIO
Tema di: CHIMICA ANALITICA E ANALISI APPLICATE
e TECNOLOGIE E BIOTECNOLOGIE CONCIARIE

SECONDA PARTE
1. Il candidato descriva le principali problematiche relative all’impatto ambientale del ciclo conciario.
2. Il candidato descriva le parti strumentali di uno spettrofotometro FT-IR e il relativo funzionamento.
3. Si descrivano i principali test fisici che possono essere effettuati sull’articolo prescelto nella prima parte.
4. Il candidato descriva la formazione del film di polimero e in quale modo influisce sulle caratteristiche
chimico-fisiche del polimero stesso.

____________________________
Durata massima della prova: 6 ore.
È consentito l’uso di calcolatrici scientifiche e/o grafiche purché non siano dotate di capacità di calcolo simbolico (O.M. n. 205
Art. 17 comma 9).
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’istituto prima che siano trascorsi 3 ore dalla dettatura del tema.

