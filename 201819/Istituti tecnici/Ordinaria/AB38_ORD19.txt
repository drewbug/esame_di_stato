Pag. 1/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITGA - AGRARIA, AGROALIMENTARE E AGROINDUSTRIA
ARTICOLAZIONE GESTIONE DELL’AMBIENTE E DEL TERRITORIO
Tema di: GESTIONE DELL'AMBIENTE E DEL TERRITORIO e
PRODUZIONI VEGETALI
Il candidato svolga la prima parte della prova e risponda a due tra i quesiti proposti nella seconda parte.
PRIMA PARTE
Il crescente sfruttamento delle risorse naturali e l’aumento dell’inquinamento ambientale, associati al
cambiamento climatico, rendono necessario ripensare al modo di fare agricoltura e impongono di adottare
strategie e tecnologie che ne assicurino uno sviluppo sostenibile. In questo contesto la corretta gestione delle
risorse idriche in agricoltura rappresenta un principio fondamentale per garantire sostenibilità e
competitività.
Nella tabella seguente sono indicati i volumi irrigui utilizzati dalle aziende nel territorio nazionale per
sistema di irrigazione.

(1) Un'azienda può utilizzare 1 o più sistemi di irrigazione. Il carattere di unicità o prevalenza del sistema di
irrigazione si riferisce alla singola coltura irrigata.
Fonte: Istat 6° Censimento Generale dell’Agricoltura 2010 “Utilizzo della risorsa idrica a fini irrigui in agricoltura”
pagina 148

Pag. 2/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITGA - AGRARIA, AGROALIMENTARE E AGROINDUSTRIA
ARTICOLAZIONE GESTIONE DELL’AMBIENTE E DEL TERRITORIO
Tema di: GESTIONE DELL'AMBIENTE E DEL TERRITORIO e
PRODUZIONI VEGETALI
Il candidato, facendo riferimento a uno specifico contesto territoriale, individui e descriva una coltura
arborea o arbustiva di sua conoscenza illustrandone le tecniche d’impianto e colturali; predisponga quindi un
progetto di trasformazione aziendale, che tenga conto dei fattori climatici e delle caratteristiche del suolo,
mirato ad introdurre l’irrigazione nel pieno rispetto delle tecniche di corretta gestione della risorsa e tale da
valorizzare la produzione quanti-qualitativa della specie prescelta.
Indichi infine le possibili tipologie di intervento pubblico a sostegno di un progetto di miglioramento e le
modalità per accedere ai contributi previsti.

SECONDA PARTE
Il candidato risponda a due quesiti fra i quattro di seguito proposti, anche alla luce di eventuali esperienze
personali scolastiche o di stage presso aziende.
1.

Con riferimento al progetto predisposto nella prima parte, il candidato illustri le possibili procedure
di valutazione dell’impatto ambientale dell’intervento ipotizzato.

2.

Cosa si intende con biodiversità? Il candidato proponga qualche esempio relativo al territorio preso in
esame nella prima parte, spiegando quali potrebbero essere i principali interventi per difenderne la
biodiversità.

3.

Il candidato illustri i criteri per una corretta fertilizzazione minerale di una coltura arborea con
l’obiettivo di garantire produzioni qualitativamente e quantitativamente sostenibili.

4.

Il candidato descriva gli aspetti positivi e le criticità connesse alla raccolta meccanizzata nelle colture
arboree, individuando i possibili effetti sulla qualità del prodotto destinato al consumo.

_____________________
Durata massima della prova: 6 ore.
È consentito l’uso di manuali e prontuari tecnici.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

