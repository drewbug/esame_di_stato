Pag. 1/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.

PRIMA PARTE
Dal bilancio di Alfa spa, impresa operante nel settore industriale, si estrae quanto di seguito riportato.
Bilancio di Alfa spa al 31/12/2017
1) Relazione sulla gestione
Profilo
Alfa spa produce e commercializza serramenti caratterizzati da soluzioni tecnologiche innovative in grado di
garantire isolamento termico, isolamento acustico e protezione dai raggi solari.
Il successo straordinario ottenuto da alcuni prodotti è dovuto alle caratteristiche dei materiali che consentono il
miglioramento del comfort delle abitazioni, molto apprezzato dai consumatori.
L’innovazione realizzata da Alfa spa, frutto di costanti investimenti in ricerca e sviluppo, si basa, tra l’altro,
sull’ideazione e realizzazione di guarnizioni riprogettate per svolgere al meglio l’isolamento acustico e la
resistenza agli agenti atmosferici.
Strategie
Il piano strategico di Alfa spa prevede per l’esercizio 2018 una crescita sostenibile ed economicamente
significativa e si basa su alcuni elementi principali tra cui:
 l’innovazione di prodotto, fondamentale per il consolidamento del vantaggio competitivo, che verrà realizzata
con il lancio di una nuova linea di serramenti che utilizza materiali innovativi;
 l’espansione attraverso il bilanciamento geografico delle vendite realizzate con:
- la focalizzazione sui mercati “core”;
- lo sviluppo nei nuovi mercati nazionali e internazionali ad alto potenziale di crescita;
 la riqualificazione del canale distributivo attraverso:
- la crescita sul wholesale, con la specializzazione della forza vendita, l’aumento della penetrazione
commerciale e la fidelizzazione dei clienti multimarca;
- la razionalizzazione del canale retail, con la riorganizzazione dei punti vendita;
- la crescita del canale online in linea con le tendenze di comportamento dei consumatori.
Produzione
Il sistema produttivo di Alfa spa è organizzato in modo da garantire il perseguimento dei seguenti obiettivi:
 mantenimento di elevati standard qualitativi;
 miglioramento continuo della flessibilità e del “time to market”;
 aumento della produttività;
 contenimento dei costi.
La selezione dei fornitori delle materie prime viene realizzata con particolare attenzione tenendo conto delle
competenze tecniche, degli standard qualitativi e della capacità di far fronte alle forniture nei tempi richiesti.

Pag. 2/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE
Rischi di business
I principali rischi di business ai quali la società è esposta sono di seguito sintetizzati.
 I cambiamenti delle condizioni climatiche.
 I cambiamenti del potere di acquisto dei consumatori, del loro livello di fiducia e della loro propensione al
consumo derivante dal contesto macroeconomico, politico e sociale.
 I cambiamenti dei gusti e delle preferenze della clientela nelle diverse aree di mercato in cui opera l’impresa.
 La difficoltà dei consumatori di associare il marchio all’azienda.
 La difficoltà del management nel gestire le strategie industriali, commerciali e distributive.
 L’incertezza sulla capacità di mantenere l’attuale rete distributiva.
 L’incertezza sulla capacità di attrarre, trattenere e incentivare risorse qualificate.
 Le politiche concorrenziali attuate dai competitor e il possibile ingresso di nuovi player nel mercato.
Rischi di credito
Alfa spa tende a ridurre il più possibile il rischio derivante dall’insolvenza dei propri clienti adottando politiche di
credito volte a concentrare le vendite su clienti affidabili e solvibili.
Rischio di liquidità
Il rischio in esame si può manifestare con l’incapacità di reperire, a condizioni economiche sostenibili, le risorse
finanziarie necessarie per il supporto delle attività operative nella giusta tempistica. I flussi di cassa, le necessità di
finanziamento e la liquidità dell’impresa sono costantemente monitorati dal responsabile di tesoreria al fine di
garantire un’efficace ed efficiente gestione delle risorse finanziarie.
…………
2) Dati patrimoniali
Capitale sociale
Il capitale sociale, interamente sottoscritto e versato, è costituito da 1.200.000 azioni del valore nominale unitario
di 10,00 euro.
Riserve
La tabella che segue evidenzia il dettaglio delle riserve:
Riserve
Riserva legale
Riserva statutaria
Altre riserve

Anno 2017
1.560.000
1.560.000
1.000.000

Anno 2016
1.500.000
1.500.000
1.000.000

…………
3) Risultati economici di sintesi
Dai documenti di bilancio riclassificati sono stati ricavati i seguenti indicatori:
 ROI 8%
 ROS 6%.
…………

Variazione
60.000
60.000
-

Pag. 3/3

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE
Il candidato, dopo aver analizzato il documento, tragga da questo gli elementi necessari per presentare:
1. il report dal quale risultino suggerimenti ritenuti significativi per fronteggiare quattro dei rischi di
business ai quali Alfa spa è esposta;
2. lo Stato patrimoniale e il Conto economico civilistici al 31/12/2018 di Alfa spa dal quale emerga un
miglioramento del risultato economico e del rischio di credito.

SECONDA PARTE
Il candidato scelga due dei seguenti quesiti e, nel loro svolgimento, presenti le linee operative, le
motivazioni delle soluzioni prospettate e i relativi documenti, secondo le richieste.
1. Redigere il budget economico annuale elaborato da Alfa spa all’inizio dell’esercizio 2019
ipotizzando un incremento delle vendite del 5% e del risultato economico del 2%.
2. L’interpretazione dell’andamento della gestione aziendale richiede, tra l’altro, l’analisi di bilancio per
indici. Redigere il report contenente l’analisi patrimoniale e finanziaria del bilancio di Alfa spa al
31/12/2018 utilizzando gli opportuni indicatori.
3. Beta spa intende smobilizzare i propri crediti per reperire risorse che le consentano di far fronte agli
impegni finanziari di prossima scadenza. Nel ruolo del responsabile finanziario, presentare la
relazione contenente le caratteristiche giuridiche, tecniche ed economiche di due contratti di
smobilizzo crediti. Successivamente ipotizzare che Beta spa ne utilizzi uno per finanziarie il proprio
fabbisogno e presentare le registrazioni in P.D. di gestione e di assestamento evidenziandone i riflessi
sul bilancio d’esercizio.
4. Gamma spa, impresa industriale monoprodotto, ha rilevato nell’esercizio 2018 uno scostamento
negativo dei ricavi del 12%. Redigere il report dal quale risultino:


le cause che hanno determinato lo scostamento in termini di quantità e di prezzo;



le indicazioni per l’elaborazione del budget delle vendite del 2019.

Dati mancanti opportunamente scelti.
____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici scientifiche e/o grafiche purché non siano
dotate di capacità di calcolo simbolico (O.M. n. 205 Art. 17 comma 9).
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

