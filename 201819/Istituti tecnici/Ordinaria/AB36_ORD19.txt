Pag. 1/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITCZ - SISTEMA MODA ARTICOLAZIONE CALZATURE E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA e
TECNOLOGIE DEI MATERIALI E DEI PROCESSI PRODUTTIVI E ORGANIZZATIVI MODA
Nei fumetti di Buster Brown, pubblicati dal New York Herald nel 1902, i due protagonisti indossano un
paio di scarpe che si allacciano tramite un cinturino con fibbia o bottone. Le stesse diverranno note col
nome di Mary Jane.
Ideate come scarpe per bambini, a partire dagli anni 20, diventeranno popolari anche tra le donne adulte
sia nelle versioni più sofisticate che in quelle molto più semplici tanto da essere riprese, in periodi diversi,
da molti stilisti tra i quali Karl Lagerfeld.
Il candidato svolga la prima parte della prova e risponda a due tra i quesiti proposti nella seconda
parte, scegliendone uno per ogni disciplina.
PRIMA PARTE
Il candidato consideri il caso di una grande azienda con marchio proprio che intenda ispirarsi alla creatività
dello stilista Karl Lagerfeld proponendo una rielaborazione della scarpa Mary Jane.
Volendo progettare una collezione di scarpe tipo Mary Jane, ed avendo a disposizione una struttura
organizzativa composta da:
- un Responsabile di Prodotto;
- un Responsabile dello Stile;
- un Responsabile del Marketing;
- un Direttore della produzione.
Il candidato dovrà:
1. elaborare un PLANNING che comprenda il TIMING per la creazione della collezione.
2. Indicare, in ordine cronologico, tutte le figure professionali coinvolte nello sviluppo della collezione
descrivendo i rispettivi incarichi.
3. realizzare la progettazione del modello di immagine che abbia un tacco a cono di 7,5 cm che renda la
stessa sia sensuale che comoda. Tale progettazione deve prevedere:
- un disegno illustrativo con rappresentazione grafica dei materiali;
- una scheda tecnica;
- tutte le specifiche delle parti (componenti ed accessori) predisposte per il modello.
N.B: La prova potrà essere sviluppata con metodo manuale oppure con l’ausilio di software dedicati,
qualora predisposti dall’Istituto sede di esame.

ESAME DI STATO DI ISTRUZIONE SECONDARIA SUPERIORE

Pag. 2/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
Indirizzo: ITCZ - SISTEMA MODA ARTICOLAZIONE CALZATURE E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA e
TECNOLOGIE DEI MATERIALI E DEI PROCESSI PRODUTTIVI E ORGANIZZATIVI MODA

SECONDA PARTE
1. Descrivere le caratteristiche dei materiali utilizzati nel progetto.
2. Qualora la richiesta fosse orientata a prodotti ecosostenibili, individuarli e descriverli motivando la
scelta.
3. Indicare quali sono i punti di misurazione per la realizzazione di una scarpa su misura
4. Indicare quali sono i componenti della scarpa classica da uomo.

_____________________
Durata massima della prova: 8 ore.
È consentito l’uso di calcolatrici scientifiche e/o grafiche purché non siano dotate di capacità di calcolo simbolico (O.M. n. 205
Art. 17 comma 9) e del manuale tecnico di settore.
È consentito l’utilizzo di immagini messe a disposizione dalla scuola e selezionate dalla commissione.
Qualora necessario, sempre secondo le modalità stabilite dalla commissione, è consentito l’utilizzo di apposita strumentazione digitale
per la realizzazione degli elaborati.
Non è consentito lasciare l’Istituto prima che siano trascorse 3 ore dalla lettura del tema.

