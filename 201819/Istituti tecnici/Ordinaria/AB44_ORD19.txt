Pag. 1/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITMO - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
OPZIONE TECNOLOGIA DELL’OCCHIALE
Tema di: DISEGNO, PROGETTAZIONE E ORGANIZZAZIONE INDUSTRIALE e
TECNOLOGIE MECCANICHE DI PROCESSO E DI PRODOTTO NELL’INDUSTRIA
DELL’OCCHIALE
Il candidato svolga il tema indicato nella prima parte e risponda a due quesiti tra i quattro proposti
nella seconda parte.
PRIMA PARTE
Si deve produrre, mediante macchine utensili CNC, il frontale dell’occhiale schematizzato nel disegno
allegato. Il candidato:
1. esegua il disegno CAD del frontale, con relativa quotatura, cartiglio compilato, sezioni e quanto altro
ritenga necessario. Il disegno va realizzato prima in forma bidimensionale e successivamente
tridimensionale;
2. determini, con giustificato criterio, il semilavorato di partenza, gli utensili ed i relativi parametri di
taglio;
3. in base al disegno CAD, ricavi mediante software CAM il programma di lavorazione CNC, spiegando
e commentando qualche blocco del codice generato (max 10 blocchi).

Pag. 2/2

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITMO - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
OPZIONE TECNOLOGIA DELL’OCCHIALE
Tema di: DISEGNO, PROGETTAZIONE E ORGANIZZAZIONE INDUSTRIALE e
TECNOLOGIE MECCANICHE DI PROCESSO E DI PRODOTTO NELL’INDUSTRIA
DELL’OCCHIALE

SECONDA PARTE

1. Con riferimento all’occhiale proposto nella prima parte, il candidato definisca in uno schizzo il
disegno delle aste e ne descriva il relativo ciclo di lavorazione.
2. Il candidato, nell’ambito di un contesto produttivo e di mercato di sua scelta, esponga le sue
valutazioni e le considerazioni riguardanti l’impatto, sulla organizzazione e sulla economia di una
azienda, dell’impiego di macchine CNC nella produzione.
3. Il candidato descriva le più importanti caratteristiche del materiale utilizzato per l’occhiale
considerato nella prima parte della prova, evidenziando in particolare la loro influenza sul processo
produttivo e sulle qualità del prodotto finale. Si ritiene utile il confronto con altre possibili tipologie
di materiale.
4. Il candidato, delineate le principali caratteristiche di un’azienda di produzione di occhiali ed il suo
ciclo di produzione, descriva la struttura dei costi aziendali.

______________________
Durata massima della prova: 6 ore.
È consentito soltanto l’uso di manuali tecnici e di calcolatrici scientifiche e/o grafiche purché non siano dotate di capacità di calcolo
simbolico (O.M. n. 205 Art. 17 comma 9).
I candidati possono usare software specifici per il disegno e per la programmazione CNC.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

