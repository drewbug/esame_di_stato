Pag. 1/1

Sessione ordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITBA - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE AMBIENTALI
Tema di: BIOLOGIA, MICROBIOLOGIA E TECNOLOGIE DI CONTROLLO AMBIENTALE e
CHIMICA ANALITICA E STRUMENTALE
Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
In alcuni tipi di acque naturali l’azoto è presente sia in forme organiche che inorganiche. Uno dei
contaminanti inorganici che desta maggiori preoccupazioni per la salute dell’uomo è lo ione nitrato.
Lo ione nitrato può essere determinato tramite la spettrofotometria UV/Visibile.
Il candidato:
-

illustri i principi teorici e il campo di applicazione di tale tecnica;

-

descriva brevemente gli effetti sulla salute di nitrati e nitriti;

-

spieghi attraverso quali processi o attività i composti inorganici dell'azoto possono contaminare
le acque;

-

illustri le tecniche di rimozione di tali composti dalle acque destinate al consumo umano.

SECONDA PARTE
1. Il candidato rappresenti e spieghi mediante uno schema a blocchi le parti principali di uno
spettrofotometro utilizzato nella spettroscopia UV/Visibile.
2. Alcuni elettrodi sono realizzati associando un elettrodo ione selettivo ad una speciale membrana.
Il candidato illustri e descriva un biosensore.
3. Il candidato illustri quali ulteriori trattamenti, oltre a quelli descritti nella prima parte, vengono
effettuati in un impianto per la potabilizzazione delle acque di falda e superficiali.
4. La presenza degli ossidi d'azoto nell'aria viene ridotta attraverso l'uso di tecnologie che abbattono
le emissioni prodotte dalle combustioni nei motori degli autoveicoli.
Il candidato descriva il convertitore catalitico a tre vie, confrontandolo con quello a due vie.

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

