Pag. 1/2

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.

PRIMA PARTE
Situazione operativa
Alfa spa, impresa industriale che realizza prodotti dolciari per il mercato nazionale, ha risentito negli ultimi anni
della crisi economica che ha interessato il settore anche se in misura minore rispetto ad altri.
Le vendite stagionali, realizzate in prossimità delle feste natalizie e pasquali, sono risultate superiori rispetto agli
obiettivi e hanno compensato, in parte, la contrazione delle vendite dei prodotti non stagionali.
In un mercato nazionale, caratterizzato dalla presenza di numerose imprese molto competitive, Alfa spa ha saputo
fidelizzare un target di consumatori interessati in particolare ai prodotti al gusto di cioccolato.
L’azienda, per mitigare gli effetti della crisi economica interna e considerando l’apprezzamento dei prodotti
dolciari italiani all’estero, si orienta su mercati stranieri puntando in modo particolare sulle vendite di cioccolato e
confetti.
Il piano industriale elaborato da Alfa spa prevede l’espansione all’estero da attuare nei prossimi tre esercizi
attraverso il potenziamento della capacità produttiva e distributiva da realizzare attraverso investimenti finanziati
con:
•

l’aumento del capitale sociale, come risulta dal Prospetto delle variazioni intervenute negli elementi del
patrimonio netto;

•

l’indebitamento bancario a medio-lungo termine.

Importi all’1/1/2018
Utile esercizio 2017
Dividendi agli azionisti
Emissione 80.000 azioni
Utile esercizio 2018
Importi al 31/12/2018

Prospetto delle variazioni intervenute nel patrimonio netto
Riserva
Capitale
Riserva
Riserva
Riserva
soprapprezzo
sociale
legale
statutaria
straordinaria
azioni
4.000.000
600.000
300.000
19.600
9.800
2.600
800.000

80.000

4.800.000

80.000

619.600

309.800

2.600

Utile
d’esercizio
392.000
-32.000
-360.000
470.000
470.000

Totali
5.292.000
-360.000
880.000
470.000
6.282.000

Il candidato, dopo aver analizzato la situazione operativa, tragga da questa gli elementi necessari per
redigere lo Stato patrimoniale e il Conto economico civilistici al 31/12/2018.

Pag. 2/2

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE

SECONDA PARTE
Il candidato scelga due dei seguenti quesiti e presenti le linee operative, le motivazioni delle soluzioni
prospettate e i relativi documenti, secondo le richieste.
1. La Nota integrativa è il documento di bilancio che fornisce informazioni di tipo qualitativo e
quantitativo. Presentare i punti della Nota integrativa al bilancio dell’esercizio 2018 di Alfa spa relativi
ai movimenti intervenuti nelle Immobilizzazioni, nelle Rimanenze, nei Ratei e risconti.
2. L’interpretazione dell’andamento della gestione aziendale richiede, tra l’altro, l’analisi di bilancio per
indici. Redigere il report contenente l’analisi economica e finanziaria del bilancio di Alfa spa al
31/12/2018 utilizzando gli opportuni indicatori.
3. Redigere il budget economico annuale elaborato dai responsabili della programmazione di Beta spa,
all’inizio dell’esercizio 2019, ipotizzando un incremento delle vendite del 5% e del risultato economico
del 3% considerando i seguenti dati tratti dal bilancio d’esercizio al 31/12/2018:
•

ricavi delle vendite 5.860.000 euro;

•

utile dell’esercizio 184.000 euro.

4. Elaborare il marketing plan redatto all’inizio dell’esercizio 2019 da Gamma spa, impresa industriale che
opera nel settore della meccanica di precisione, che evidenzia, tra l’altro:
•

la situazione del mercato in cui opera l’impresa;

•

i punti di forza e di debolezza dell’impresa;

•

le opportunità e le minacce provenienti dall’ambiente esterno nazionale ed internazionale;

•

gli obiettivi che si intende raggiungere;

•

le leve di marketing da utilizzare.

Dati mancanti opportunamente scelti.
____________________________
Durata massima della prova: 6 ore.
Sono consentiti la consultazione del Codice Civile non commentato e di calcolatrici scientifiche e/o grafiche purché non siano dotate
di capacità di calcolo simbolico (O.M. n. 205 Art. 17 comma 9).
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

