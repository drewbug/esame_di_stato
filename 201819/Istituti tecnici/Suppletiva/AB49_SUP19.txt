Pag. 1/2

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITTL - INFORMATICA E TELECOMUNICAZIONI
Articolazione: TELECOMUNICAZIONI
Tema di: TELECOMUNICAZIONI e SISTEMI E RETI

Il candidato svolga la prima parte della prova e risponda a due dei quesiti tra quelli proposti.
PRIMA PARTE
Una funivia in montagna serve una nota località sciistica in
cui è presente anche un rifugio/albergo/ristorante. Lungo i pali
della funivia, lunga 1,9 km, è installato un cavo in fibra ottica
di tipo multi-modale graded index, composto da due fibre tra
monte e valle, una in trasmissione e una in ricezione, su cui
corrono le linee telefoniche a servizio della funivia e del
rifugio e la trasmissione dati. In particolare, in entrambe le
stazioni della funivia è installato un multiplexer/demultiplexer
PCM a 2,048 Mbit/s che, tramite un modem ottico, è connesso
all’altra stazione attraverso le due fibre ottiche, secondo lo
schema sotto riportato e con le caratteristiche delle fibre
indicate in tabella.

Standard

G.651/OM3

Sigla

G50/125/250

Lunghezza d’onda

850

1300

Attenuazione tipica/max dB/Km

2,5/2,7

0,5/0,7

Banda Modale OFL Mhz*Km

1500

500

Banda Modale EMB Mhz*Km

2000

n

1,482

1,477

Dispersione cromatica ps/(nm*km)

120

6

Sorgente

LED/VCSEL

LED

Allo stato attuale su ogni MUX/DEMUX sono multiplate quattro linee telefoniche, tra cui due a servizio
della funivia tra le due stazioni e due linee dati a 64kbit/s connesse a un modem ISDN presente nella
stazione di valle della funivia. Il gestore del rifugio vuole aggiornare il sistema per poter offrire la
connessione internet agli ospiti della struttura tramite una rete WiFi da realizzare nei locali del rifugio e
rendere fruibile le immagini della località dal sito internet della struttura, inserendo due Webcam
panoramiche. Il nuovo sistema, basato su protocollo IP, prevede l’uso di telefoni IP per le 4 linee telefoniche
(2 per la funivia), da attestare su un nuovo modem/router FTTH presente alla base della funivia, un Access
Point per una connessione dati dedicata agli ospiti del rifugio, le due Webcam con il Server web e una
postazione PC del gestore del rifugio.

Pag. 2/2

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITTL - INFORMATICA E TELECOMUNICAZIONI
Articolazione: TELECOMUNICAZIONI
Tema di: TELECOMUNICAZIONI e SISTEMI E RETI

Il candidato, sulla base delle specifiche fornite e formulate le ipotesi aggiuntive ritenute necessarie:
A) valuti la possibilità di riutilizzo della fibra già esistente o proponga un nuovo mezzo fisico, determinando
la capacità del nuovo collegamento in base alle richieste della nuova rete IP e verificando il link budget,
tenendo conto che in caso di utilizzo di fibra ottica si hanno a disposizione moduli SFP (Small Factor
Pluggable transmitter and receiver) con PTx = -9.5 dBm e PRx = -17 dBm basati su laser o led;
B) scelga gli apparati da installare a monte e a valle e il piano di indirizzamento per la nuova rete IP,
separando a livello logico i servizi richiesti dalla nuova configurazione, e ipotizzando una struttura di
rete composta da un Access Point per il ristorante, da due webcam, da una postazione PC del gestore del
rifugio, dal server web e dal router FTTH;
C) proponga una opportuna struttura di rete per ospitare alla base della funivia il server per il sito web del
rifugio, preservando il resto della rete da attacchi informatici;
D) valuti e proponga una possibile soluzione software per virtualizzare il server web sul server fisico.
SECONDA PARTE
Un’azienda deve collegare tra loro due sedi lontane, cercando di preservare integrità e riservatezza delle
comunicazioni. Proporre una possibile soluzione per creare la connessione, specificando protocolli,
apparati e indirizzamenti necessari.
2. Si devono inviare lungo una connessione punto-punto di 3 km, i dati rilevati da una stazione meteo, sotto
forma di caratteri di testo. La connessione, realizzata in tecnologia Hiperlan 5,4 GHz, presenta antenne
da 15 dB di guadagno, trasmettitori da 18 dBm e ricevitori Rx con sensibilità -95 dBm. Dopo aver
verificato che la connessione sia possibile nel rispetto delle normative vigenti, descrivere un socket di
comunicazione per l’invio dei dati.
3. Si vuole applicare una crittografia ad una trasmissione di stringhe di testo, tramite un socket IP. Dopo
aver descritto la possibile realizzazione di un socket di comunicazione con un linguaggio di
programmazione a scelta, proporre un protocollo di crittografia adatto allo scopo.
4. Un ricevitore LNA con guadagno 40 dB e figura di rumore di 0,1 dB, montato su un’antenna con 50 dB
di guadagno e temperatura di rumore di 50 K riceve un segnale da un satellite geostazionario a 36000 Km
di altezza ad una frequenza di 10,9 GHz emesso con un EIRP pari a 40 dBW con una banda di 20 MHz.
Dopo aver descritto il sistema mediante uno schema a blocchi, determinare il rapporto segnale rumore
all’uscita del LNA.
1.

____________________________
Durata massima della prova: 7 ore.
È consentito l’uso di manuali tecnici e di calcolatrici scientifiche e/o grafiche purché non siano dotate di capacità di calcolo simbolico
(O.M. n. 205 Art. 17 comma 9).
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dall’inizio della prova.

