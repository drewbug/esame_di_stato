Pag. 1/2

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI e
GEOPEDOLOGIA, ECONOMIA ED ESTIMO
Il candidato svolga la prima parte della prova e risponda a due tra i quesiti proposti nella seconda parte.
PRIMA PARTE
Una vasta area viene messa a disposizione per idee che promuovano lo sviluppo imprenditoriale in ambito
artistico.
L’area, che potrebbe connotarsi come “un balcone sull’arte”, dovrebbe intendersi come laboratorio a cielo
aperto dove i giovani possano trovare occasioni di formazione e, soprattutto, un palcoscenico per esprimersi.
L’obiettivo è quello di realizzare una sorta di villaggio per creativi ed artisti, una sorta di “percorso
esperienziale” in cui il filo conduttore sia rappresentato dal continuo dialogo con l’arte.
Le forme architettoniche dei vari “episodi progettuali” dovranno riflettere l’espressione della creatività degli
artisti in una prospettiva ecosostenibile.
Il sito dovrà accogliere case per la comunità di artisti, ma anche piccole strutture ricettive per chi desidera
alloggiare nel villaggio e interagire con gli artisti, uno spazio polifunzionale per mostre, eventi, arti visive e
performanti, uno studio di registrazione per musicisti, atelier, una piccola scuola di danza, aree per
installazioni temporanee di musica e arte, punti di ristoro e relax.
In questo contesto, il candidato ha la facoltà di sviluppare uno dei seguenti temi:
➢ L’ideazione di uno degli “episodi progettuali” sopra indicati. L’edificio scelto, ad un piano fuori terra,
sarà inserito in un lotto di estensione a discrezione del candidato e dovrà:
− costituire una interessante architettura;
− essere realizzato secondo i principi modulari;
− essere flessibile nei suoi usi mediante la scelta di dispositivi tecnologici atti a garantire diverse
configurazioni dello spazio;
− essere accessibile ai diversamente abili.
Le scelte progettuali dovranno privilegiare proposte che utilizzino soluzioni architettoniche, materiali e
tecnologie che permettano significativi risparmi economici sia in fase realizzativa che gestionale.
➢ Progetto di case a schiera per gli artisti su due piani, previste in numero di cinque, da realizzare in
un lotto pianeggiante di forma rettangolare con dimensioni pari a 60 m x 30 m e delimitato da quattro
vie come da schema sotto riportato.

Ogni unità abitativa a schiera potrà avere una superficie lorda compresa tra 100 e 120 m2.

Pag. 2/2

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI e
GEOPEDOLOGIA, ECONOMIA ED ESTIMO
Le scelte progettuali dovranno essere coerenti con gli indirizzi dell'architettura bioclimatica e del risparmio
energetico.
Il candidato fissi a suo giudizio ogni altro dato da lui ritenuto necessario oppure utile per la redazione del
progetto.
Si richiede al candidato di illustrare la propria soluzione progettuale con un numero di elaborati grafici e
scale di rappresentazione idonei per una facile, rapida e completa comprensione della proposta.
Il candidato consideri che il lotto edificabile è posto in una zona residenziale caratterizzata da una prevalenza
di abitazioni in piccoli condomini, case mono o plurifamiliari, villini. Il costo di costruzione delle case a
schiera è pari a € 1.500/m2 di superficie lorda; i costi di realizzazione delle opere esterne sono pari a € 80/m2.
Sono esclusi gli oneri di urbanizzazione, gli onorari professionali, i costi per gli allacciamenti alle reti, gli
oneri finanziari. Assumendo opportunamente tutti i dati necessari si stimi il valore dell’area edificabile.
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze e
competenze maturate attraverso le esperienze formative extrascolastiche, qualora effettuate:
1) In riferimento alla soluzione progettuale proposta, il candidato descriva i principi adottati o
adottabili, (cioè suggerendo implementazioni o alternative alla proposta progettuale di cui
alla prova pratica) per raggiungere elevati livelli di sostenibilità ambientale (in particolare
come efficienza energetica, come architettura bioclimatica e come integrazione di impianti
da fonti di energie rinnovabili).
2) Il candidato illustri i principi, le motivazioni e i riferimenti culturali ed architettonici che
hanno determinato le scelte progettuali della prova pratica svolta.
3) Il candidato indichi i possibili procedimenti di stima applicabili per la valutazione di
un’area fabbricabile.
4) Il candidato illustri quali sono le pratiche di conservazione del Catasto dei fabbricati.
___________________________
Durata massima della prova: 8 ore.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD (o
programmi di grafica computerizzata equivalenti), ma comunque eseguito in scala.
È consentito anche l’utilizzo di software parametrici purché sia inibito l’impiego di eventuali librerie di “pacchetti” già predisposti per
i particolari costruttivi.
È consentito l’uso del manuale del geometra, di manuali tecnici, prontuari e di calcolatrici scientifiche e/o grafiche purché non siano
dotate di capacità di calcolo simbolico (O.M. n. 205 Art. 17 comma 9).
È consentito l’utilizzo delle “librerie” di arredo (che dovranno essere rese disponibili sui computer dalla Commissione prima della data
della prova di esame).
È interdetto l’uso di Internet e di qualunque supporto di dati digitali (chiavette usb, cd, dvd od altro).
Non è consentito lasciare l’istituto prima che siano trascorse 3 ore dalla dettatura del tema.

