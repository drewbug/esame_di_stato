Pag. 1/3

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITSI - AMMINISTRAZIONE FINANZA E MARKETING
ARTICOLAZIONE SISTEMI INFORMATIVI AZIENDALI
Tema di: ECONOMIA AZIENDALE e INFORMATICA
Il candidato svolga la prima parte della prova e due tra i quesiti proposti nella seconda parte.

PRIMA PARTE
Situazione operativa
Alfa spa, impresa industriale che realizza prodotti dolciari per il mercato nazionale, ha risentito negli ultimi
anni della crisi economica che ha interessato il settore anche se in misura minore rispetto ad altri.
Le vendite stagionali, realizzate in prossimità delle feste natalizie e pasquali, sono risultate superiori rispetto
agli obiettivi e hanno compensato, in parte, la contrazione delle vendite dei prodotti non stagionali.
In un mercato nazionale, caratterizzato dalla presenza di numerose imprese molto competitive, Alfa spa ha
saputo fidelizzare un target di consumatori interessati in particolare ai prodotti al gusto di cioccolato.
L’azienda, per mitigare gli effetti della crisi economica interna e considerando l’apprezzamento dei prodotti
dolciari italiani all’estero, si orienta su mercati stranieri puntando in modo particolare sulle vendite di
cioccolato e confetti.
Il catalogo prodotti contiene le seguenti tipologie: confetti, panettoni, pandori, colombe e praline al cioccolato.
L’impresa è riuscita a raggiungere un elevato livello di efficienza nella gestione del magazzino grazie
all’approvvigionamento oculato e puntuale delle materie prime. Anche il costante monitoraggio della
puntualità nella consegna degli ordini da parte dei fornitori ha permesso di migliorare il processo produttivo.
Il piano industriale elaborato da Alfa spa prevede l’espansione all’estero da attuare nei prossimi tre esercizi
attraverso il potenziamento della capacità produttiva e distributiva da realizzare attraverso investimenti
finanziati con:
• l’aumento del capitale sociale, come risulta dal Prospetto delle variazioni intervenute negli elementi del
patrimonio netto;
• l’indebitamento bancario a medio-lungo termine.
Prospetto delle variazioni intervenute nel patrimonio netto

4.000.000

Riserva
soprapprezzo
azioni
-

800.000

80.000

4.800.000

80.000

Capitale
sociale
Importi all’1/1/2018
Utile esercizio 2017
Dividendi agli azionisti
Emissione 80.000 azioni
Utile esercizio 2018
Importi al 31/12/2018

Riserva
legale

Riserva
statutaria

Riserva
straordinaria

Utile
d’esercizio

600.000
19.600

300.000
9.800

2.600

392.000
-32.000
-360.000

619.600

309.800

2.600

470.000
470.000

Totali
5.292.000
-360.000
880.000
470.000
6.282.000

Pag. 2/3

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITSI - AMMINISTRAZIONE FINANZA E MARKETING
ARTICOLAZIONE SISTEMI INFORMATIVI AZIENDALI
Tema di: ECONOMIA AZIENDALE e INFORMATICA

Il candidato, dopo aver analizzato la situazione operativa, tragga da questa gli elementi necessari per:
1. redigere lo Stato patrimoniale e il Conto economico civilistici in forma abbreviata al 31/12/2018;
2. descrivere la porzione del sistema informativo che gestisce l’approvvigionamento delle materie
prime presso i relativi fornitori sviluppando:
a) uno schema concettuale della relativa base di dati, tenendo conto che:
− ogni materia prima ha un fornitore abituale;
− per ogni materia prima sotto scorta deve essere emesso il relativo ordine d’acquisto per un
quantitativo di riordino fissato per quella materia prima, con l’indicazione della data di
consegna prevista e di quella effettiva;
− l’ordine di acquisto si riferisce ad una sola materia prima;
b) il corrispondente schema logico relazionale;
c) le query in linguaggio SQL che consentono di:
− produrre l’elenco delle materie prime sotto scorta con il nominativo del relativo fornitore
abituale;
− visualizzare i nomi dei fornitori ai quali inviare una lettera di sollecito per ordini in cui non
è stata rispettata la data di consegna.

SECONDA PARTE
Il candidato scelga due dei seguenti quesiti e presenti le linee operative, le motivazioni delle soluzioni
prospettate e i relativi documenti, secondo le richieste.
1. L’interpretazione dell’andamento della gestione aziendale richiede, tra l’altro, l’analisi di bilancio
per indici. Redigere il report contenente l’analisi economica del bilancio di Alfa spa al 31/12/2018
utilizzando gli opportuni indicatori.
2. Il sito web di Alfa spa prevede una pagina di contatto tramite la quale i fornitori, dopo essersi
accreditati sul portale, hanno la possibilità di richiamare i propri dati e modificarli (es. telefono,
indirizzo, …). Il candidato progetti le pagine web dinamiche che consentono di svolgere
l’operazione di lettura dei dati del fornitore.

Pag. 3/3

Sessione suppletiva 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITSI - AMMINISTRAZIONE FINANZA E MARKETING
ARTICOLAZIONE SISTEMI INFORMATIVI AZIENDALI
Tema di: ECONOMIA AZIENDALE e INFORMATICA

3. Redigere il budget economico annuale elaborato dai responsabili della programmazione di Beta spa,
all’inizio dell’esercizio 2019, ipotizzando un incremento delle vendite del 5% e del risultato
economico del 3% considerando i seguenti dati tratti dal bilancio d’esercizio al 31/12/2018:
• ricavi delle vendite 5.860.000 euro;
• utile dell’esercizio 184.000 euro.
4. Gamma spa commercializza articoli sportivi e adotta, tra i vari sistemi di distribuzione, il commercio
online attraverso un sito web interamente gestito da personale interno. Per migliorare il servizio di
e-commerce, l’azienda è interessata a ricevere feedback dagli acquirenti sul livello di soddisfazione
del servizio fornito e dei prodotti acquistati. In particolare si vuole indagare se i tempi di consegna,
l’efficienza del corriere, la qualità del prodotto corrispondono a quanto dichiarato dall’azienda in
fase di proposta di vendita. In questo contesto il candidato indichi due o più differenti soluzioni
tecnologiche, classificandole in base alla complessità ed al costo, con le quali realizzare un
questionario di customer satisfaction i cui dati possano essere facilmente estrapolati ed elaborati.

Dati mancanti opportunamente scelti.

______________
Durata massima della prova: 6 ore.
Sono consentiti la consultazione del Codice Civile non commentato, di manuali tecnici dei linguaggi di programmazione e di calcolatrici
scientifiche e/o grafiche purché non siano dotate di capacità di calcolo simbolico (O.M. n. 205 Art. 17 comma 9).
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dall’inizio della prova.

