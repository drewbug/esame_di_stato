Pag. 1/1

Sessione straordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITBA - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE AMBIENTALI
Tema di: BIOLOGIA, MICROBIOLOGIA E TECNOLOGIE DI CONTROLLO AMBIENTALE e
CHIMICA ANALITICA E STRUMENTALE
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Le acque destinate al consumo umano devono rispondere ai requisiti di salubrità definiti nel
DLgs n. 31/2001 e successive modifiche. In un impianto di potabilizzazione delle acque, si rendono
indispensabili analisi mirate alla determinazione di parametri chimici, fisici e microbiologici.
Il candidato illustri le principali tecniche di analisi chimiche che permettono l'identificazione di
eventuali inquinanti, le procedure microbiologiche volte all'identificazione di microrganismi e le
tecniche idonee alla loro rimozione.
SECONDA PARTE
1. Il candidato spieghi il significato della definizione di acqua “microbiologicamente pura” e illustri
le caratteristiche specifiche di un indicatore di inquinamento fecale
2. La legge che descrive di fenomeni di assorbimento di radiazioni nell'UV/Visibile da parte di
sostanze è nota come legge di Lambert e Beer. Il candidato ne riporti la formula, spieghi il
significato delle grandezze che vi compaiono ed il contesto in cui tale legge è applicata.
3. Tra gli xenobiotici più pericolosi per l’ambiente e per l’uomo sono da annoverare i COV. Il
candidato ne illustri le principali fonti di emissioni nell’aria e almeno due tecnologie di
abbattimento.
4. Il candidato descriva il fenomeno della fluorescenza e della fosforescenza molecolare.

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

