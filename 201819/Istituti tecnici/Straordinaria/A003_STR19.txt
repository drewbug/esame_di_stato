Pag. 1/2

Sessione straordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Situazione operativa
Alfa spa, impresa industriale, realizza da anni prodotti “pet food” per animali domestici.
La concorrenza delle grandi multinazionali del settore costringe l’impresa a innovare continuamente i prodotti per
soddisfare le esigenze del mercato in crescita per effetto dell’attenzione che i padroni rivolgono al benessere dei loro
animali.
In particolare, durante l’esercizio 2018, il management di Alfa spa ha iniziato la collaborazione con una équipe di
veterinari per lo studio di prodotti rispondenti a specifiche soluzioni nutrizionali per gli animali.
I risultati di tali attività si sono concretizzati nel progetto per la realizzazione di prodotti “grain free” e “gluten free”
per un target che predilige, per i propri animali, cibi privi di cereali e glutine.
L’attuazione di tale progetto richiede l’ampliamento e la diversificazione della produzione per cui si rendono
necessari investimenti pari a 950.000,00 euro finanziati per il 40% con risorse interne e per la parte restante con
finanziamento ottenuto dalla locale banca che ritiene fattibile il business plan presentato dall’impresa.

Il candidato, dopo aver analizzato la situazione operativa, tragga da questa gli elementi necessari per redigere:
lo Stato patrimoniale, rielaborato secondo il criterio finanziario, e il Conto economico, riclassificato nella
configurazione a “valore aggiunto”, per il triennio, contenuti nel progetto imprenditoriale presentato alla
banca.

SECONDA PARTE
Il candidato scelga due dei seguenti quesiti e presenti le linee operative, le motivazioni delle soluzioni
prospettate e i relativi documenti, secondo le richieste.
1. L’interpretazione dell’andamento della gestione aziendale richiede, tra l’altro, l’analisi di bilancio per
indici. Redigere il report contenente l’analisi economica e finanziaria elaborata sulla base dei dati tratti
dai documenti presentati da Alfa spa alla banca utilizzando gli opportuni indicatori.
2. Analizzare sotto l’aspetto tecnico, finanziario ed economico due contratti proposti dalla banca ad Alfa
spa per finanziare gli investimenti a medio-lungo termine. Presentare le registrazioni contabili, di
gestione e di assestamento dell’operazione di finanziamento.

Pag. 2/2

Sessione straordinaria 2019
Seconda prova scritta

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE

3. Beta spa, impresa industriale monoprodotto, realizza la produzione sfruttando parzialmente la capacità
produttiva e sostenendo costi fissi totali pari a 4.750.000,00 euro. Il candidato calcoli e commenti il
punto di equilibrio. Analizzi, inoltre, gli effetti che hanno sul punto di equilibrio investimenti su impianti
che consentirebbero di migliorare la qualità del prodotto con un conseguente aumento del prezzo di
vendita del 6%.
4. Gamma spa produce due prodotti utilizzando tre reparti produttivi. Il prodotto, codificato BBA71, è
lavorato nei tre reparti; il prodotto LRM72 è lavorato in due reparti. Determinare il costo industriale
complessivo e unitario delle due produzioni utilizzando il metodo del full costing e il prezzo unitario di
vendita ipotizzando un risultato economico lordo pari al 30% del costo industriale.

Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici scientifiche e/o grafiche purché non siano
dotate di capacità di calcolo simbolico (O.M. n. 205 Art. 17 comma 9).
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

