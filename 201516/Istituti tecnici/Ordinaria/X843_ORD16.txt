Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
X843 – ESAME DI STATO DI ISTRUZIONE SECONDARIA SUPERIORE
Indirizzo: ITTE – GRAFICA E COMUNICAZIONE
SPERIMENTAZIONE CINEMA E TELEVISIONE
Tema di: LINGUAGGIO DEL CINEMA E DELLA TELEVISIONE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Nell’ambito della produzione di fiction rivolta al pubblico più giovane, un’emittente nazionale è alla
ricerca di proposte per l’ideazione e la realizzazione di una sketch comedy che racconti, in modo
brillante, le vicende di un gruppo di neolaureati alla ricerca di lavoro. L’azienda richiede lo sviluppo
di almeno 30 puntate, della durata di 9’ minuti ciascuna, da collocare nel palinsesto di uno dei suoi
canali generalisti.
Il candidato individui le caratteristiche del format con particolare riferimento a:


descrizione dell’idea e della composizione della serie;



titolo della serie;



analisi del target di riferimento;



proposta di collocazione nel palinsesto, con definizione dello slot orario e della frequenza di
messa in onda;



prospetto della struttura produttiva necessaria alla realizzazione del programma (figure
professionali, location, tempi di realizzazione).

Il candidato produca infine un esempio di puntata pilota e il documento di presentazione della propria
proposta.
SECONDA PARTE
1.

In riferimento alla traccia assegnata, il candidato spieghi in cosa consiste la scrittura o la
realizzazione del pilota.

2.

Il candidato esamini l’importanza del casting nella produzione televisiva.

3.

Il candidato spieghi quali layout di sceneggiatura sono stati impiegati nella storia del cinema e
della televisione.

4.

Il candidato spieghi in cosa consiste la ripresa multicamera in studio e quali spazi, risorse umane
e tecnologie siano necessari per queste produzioni.

____________________________
Durata massima della prova: 6 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

