Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M364 – ESAME DI STATO DI ISTRUZIONE SECONDARIA SUPERIORE
Indirizzo: ITPT – AGRARIA, AGROALIMENTARE E AGROINDUSTRIA
ARTICOLAZIONE PRODUZIONI E TRASFORMAZIONI
Tema di: ECONOMIA, ESTIMO, MARKETING E LEGISLAZIONE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Un’azienda ad indirizzo cerealicolo-zootecnico, dell’estensione di 40 ettari e dotata di terreni di
buona fertilità, è condotta da un proprietario coltivatore diretto.
A scopo di compravendita si richiede la determinazione del valore del fondo con metodo analitico.
Il candidato, facendo riferimento ad una zona di propria conoscenza e dopo aver opportunamente
illustrato la combinazione produttiva, assumendo tutti i dati con criteri di congruità, determini quanto
richiesto in premessa.
SECONDA PARTE
1.

Dettagliare la voce “Imposte, Tasse e Contributi” inerente il bilancio redatto nello svolgimento
della prima parte.

2.

Illustrare le caratteristiche dei mercati dei prodotti agrari, facendo riferimento anche ad eventuali
esperienze formative svolte in ambiente extra-scolastico (es. stage, tirocini o altre esperienze
scuola-azienda).

3.

Illustrare la procedura per la determinazione del valore di mercato di un fondo tramite stima
sintetica, con specifico riferimento ad una zona di conoscenza del candidato.

4.

Con riferimento ad un’azienda ad indirizzo frutticolo, illustrare le modalità di determinazione del
valore dei frutti pendenti, sviluppando un esempio con dati a scelta.

_____________________
Durata massima della prova: 6 ore.
È consentito l’uso di manuali, di prontuari tecnici e di calcolatrici non programmabili
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

