Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M887 – ESAME DI STATO DI ISTRUZIONE SECONDARIA SUPERIORE
Indirizzo: ITTL - INFORMATICA E TELECOMUNICAZIONI
ARTICOLAZIONE TELECOMUNICAZIONI
Tema di: SISTEMI E RETI
Tipologia: C (Art. 9 Comma 2 D.M. 10 del 29.01.2015)

Il candidato svolga la prima parte della prova e due tra i quesiti proposti nella seconda parte.
PRIMA PARTE
Un lussuoso centro residenziale di nuova costruzione è strutturato su due vie (come visualizzato nella
piantina dell’area, in Fig. 1) in ciascuna delle quali sono presenti 20 villette unifamiliari per ogni lato,
edificate su porzioni di terreno di 50m x 50m, per un totale di 80 unità abitative; si intende dotare le
abitazioni di connettività a larga banda per supportare servizi innovativi basati su Internet.
1

2

…

Fig. 1: piantina dell'area

19

20

Sono fornite le seguenti specifiche:
1.

Ogni singola abitazione sarà dotata di connessione Internet a larga banda e internamente saranno
predisposte due prese di rete per impiego generale, due prese dedicate alle Smart TV e la
connettività WiFi.

2.

Si vuole dotare tutta l'area di un sistema di videosorveglianza per scopo di controllo, basato su
una rete distinta, posizionando lungo le due strade non meno di 8 telecamere IP che verranno
collegate ad un centro di vigilanza remoto.

3.

Tutti gli apparati di rete saranno supervisionati tramite una postazione di gestione che verrà
installata presso la server room dell'impianto, che ospiterà anche il dispositivo di compressione
video.

4.

L'area sarà collegata alla rete pubblica tramite una connessione a larga banda in fibra ottica,
fornita da un ISP, e una ADSL a bassa velocità, per eventuali connessioni di servizio.

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M887 – ESAME DI STATO DI ISTRUZIONE SECONDARIA SUPERIORE
Indirizzo: ITTL - INFORMATICA E TELECOMUNICAZIONI
ARTICOLAZIONE TELECOMUNICAZIONI
Tema di: SISTEMI E RETI
Tipologia: C (Art. 9 Comma 2 D.M. 10 del 29.01.2015)
Il candidato, formulate le eventuali ipotesi aggiuntive ritenute necessarie:
A. proponga una topologia completa di apparati secondo lo standard del cablaggio strutturato e un
possibile indirizzamento IP, nella tecnologia che ritiene più appropriata per la realizzazione della
rete, includendo eventuali servizi di sicurezza aggiuntivi;
B. definisca la topologia e l'indirizzamento per la rete separata di videosorveglianza, considerando
la necessità del collegamento con il centro di vigilanza remoto, garantendo la riservatezza e la
sicurezza dei dati;
C. definisca le configurazioni dei firewall che permettano ai tecnici del centro di gestione di
amministrare le due reti, ma impediscano agli utenti di accedere alla rete di gestione e di
videosorveglianza.
SECONDA PARTE
Il candidato scelga due fra i seguenti quesiti e per ciascun quesito scelto formuli una risposta
della lunghezza massima di 20 righe esclusi eventuali grafici, schemi e tabelle.
1.

In riferimento alla prima parte della prova, illustrare il funzionamento e i principali vantaggi
dell'implementazione di un servizio DHCP.

2.

In riferimento alla prima parte della prova, proporre e descrivere un possibile servizio di
autenticazione per gli utenti della rete residenziale.

3.

Confrontare tra loro i principali protocolli di instradamento applicabili a reti di router.

4.

Indicare quali sono le misure minime di sicurezza per il trattamento dei dati personali tramite
strumenti elettronici, secondo l’art. 34 del Decreto Legislativo 30 giugno 2003, n. 196.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

