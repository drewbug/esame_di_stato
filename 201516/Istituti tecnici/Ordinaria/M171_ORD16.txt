Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M171 – ESAME DI STATO DI ISTRUZIONE SECONDARIA SUPERIORE
Indirizzo: ITBA - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE AMBIENTALI
Tema di: BIOLOGIA, MICROBIOLOGIA E TECNOLOGIE DI CONTROLLO AMBIENTALE

Il candidato svolga la prima parte della prova e due tra i quesiti proposti nella seconda parte.
PRIMA PARTE
L’impiego di organismi viventi nelle tecnologie di risanamento ambientale è ormai consolidato.
Dopo aver illustrato i fattori che influenzano la biodegradabilità degli inquinanti, il candidato esamini
le principali tecnologie di biorisanamento in situ, evidenziando vantaggi e svantaggi.
SECONDA PARTE
1

Si descrivano gli impianti che utilizzano il compostaggio nel biorisanamento, e le azioni di
pretrattamento dei suoli inquinati.

2.

Si illustri la caratterizzazione microbiologica di un sito contaminato, e il ruolo dei microrganismi
aerobi ed anaerobi nella degradazione degli xenobiotici.

3.

Si spieghi il processo di bioattivazione del benzene, le fonti di emissione nell’ambiente di questa
sostanza, e quali effetti produce sulla salute umana.

4.

Si illustri la composizione microbica del fango attivo, in relazione alla sua età, e le principali vie
metaboliche utilizzate nella depurazione dei reflui.

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

