Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M847 – ESAME DI STATO DI ISTRUZIONE SECONDARIA SUPERIORE
Indirizzo: ITGF – GRAFICA E COMUNICAZIONE
SPERIMENTAZIONE GRAFICA E FOTOGRAFIA - VISUAL
Tema di: LINGUAGGIO FOTOGRAFICO
Il candidato svolga la prima parte della prova e due tra i quesiti proposti nella seconda parte.
PRIMA PARTE
Per la promozione di una propria mostra fotografica il candidato, utilizzando immagini fornite dalla
commissione o reperite nell’archivio dell’Istituto, realizzi tre diversi manifesti cm 70x100 divulgativi
dell’evento. Dopo aver scelto le immagini il candidato proceda alla loro elaborazione e ottimizzazione
e alla realizzazione degli esecutivi del prodotto richiesto, avendo cura di inserire il titolo della mostra,
le date, gli eventuali sponsor e ogni altro elemento ritenuto utile al raggiungimento della massima
efficacia comunicativa. L’inserimento di ulteriori dati mancanti è a scelta del candidato.
Si richiede la produzione e la consegna alla commissione dei seguenti elaborati:


File di lavorazione completi che mantengano inalterate le caratteristiche qualitative originali e i
livelli di lavorazione.



Una prova di stampa delle tre proposte in riduzione nel formato UNI A4.



Predisposizione dei tre file per invio in posta elettronica.



Relazione illustrativa che riporti i criteri di scelta tecnici e creativi dell’iter progettuale, in
formato word.

SECONDA PARTE
1.
2.
3.
4.

Chiarisca il candidato quali sono i fondamentali sistemi di controllo dell’esposizione in una
fotocamera reflex digitale.
Il candidato, in relazione alla qualità conseguita, evidenzi i criteri di scelta della dimensione (o
risoluzione) dell’immagine digitale.
Delinei il candidato le differenze tecniche e di utilizzo tra i sensori trilineari e i sensori a matrice.
Esponga il candidato le modalità di misura delle potenze dei lampeggiatori elettronici da studio
e portatili.

____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso di computer, scanner e stampanti.
È consentito l’utilizzo di immagini fornite (digitali), immagini da cataloghi o riviste.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

