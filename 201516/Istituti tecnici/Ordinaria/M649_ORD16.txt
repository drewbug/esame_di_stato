Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M649 – ESAME DI STATO DI ISTRUZIONE SECONDARIA SUPERIORE
Indirizzo: ITBS - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE SANITARIE
Tema di: BIOLOGIA, MICROBIOLOGIA E TECNOLOGIE DI CONTROLLO SANITARIO

Il candidato svolga la prima parte della prova e due tra i quesiti proposti nella seconda parte.
PRIMA PARTE
La penicillina, che costituisce un importante strumento nella lotta antimicrobica, ha avuto un impatto
significativo nella seconda metà del XX secolo… I metodi di fermentazione, che sono stati messi a
punto per la produzione della penicillina naturale durante la guerra, hanno contribuito allo sviluppo
degli antibiotici e alla espansione della emergente industria biotecnologica nata negli anni ’70…
La fermentazione usata per la produzione commerciale della penicillina è un processo fed-batch,
costituito da una fase di pre-fermentazione, seguita da una fase fermentativa.

La figura riporta i profili concentrazione-tempo nel corso della pre-fermentazione e della fermentazione della
penicillina.
(da Brakhage A, Caruso ML. Biotechnical Genetics of Antibiotic Biosynthesis. In: Kück U. Genetics and Biotechnology. Springer
Science & Business Media, 2004; pp. 317-345, modificato)

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M649 – ESAME DI STATO DI ISTRUZIONE SECONDARIA SUPERIORE
Indirizzo: ITBS - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE SANITARIE
Tema di: BIOLOGIA, MICROBIOLOGIA E TECNOLOGIE DI CONTROLLO SANITARIO
Il candidato
 analizzi il grafico sopra riportato, prendendo in esame i diversi parametri coinvolti nel processo,
e ne valuti l’andamento durante la pre-fermentazione e la fermentazione;
 descriva e confronti i processi di produzione biotecnologica discontinua (batch) e semicontinua
(fed-batch);
 analizzi le modalità di recupero dei prodotti delle trasformazioni microbiche, con particolare
riferimento alla penicillina, come esempio di metabolita secondario;
 spieghi le caratteristiche degli antibiotici naturali e semisintetici e ne effettui la classificazione
sulla base della azione antimicrobica;
 descriva qualche esempio di proteina di interesse medico-farmacologico prodotta mediante
processi biotecnologici.
SECONDA PARTE
1.

Per ogni farmaco commercializzato viene esercitata un’azione di vigilanza finalizzata a valutare
in maniera continuativa tutte le informazioni sull’uso in sicurezza del prodotto farmaceutico. Il
candidato descriva le diverse fonti da cui vengono ricavati i dati relativi alla sicurezza dei farmaci
e spieghi scopi ed obiettivi della farmacovigilanza. Definisca poi come possono essere classificati
gli eventi avversi e gli effetti collaterali.

2.

I residui di antibiotici in alimenti di origine animale come latte, uova o carne rappresentano un
potenziale rischio per la salute. La presenza di questi contaminanti deve essere attentamente
valutata sia per la potenziale attività tossica, cancerogena, allergenica sia per la determinazione
dell’inadeguatezza del processo produttivo. Il candidato descriva i principi basilari del sistema
HACCP, atto a garantire la qualità e la sicurezza dei prodotti alimentari. Spieghi come si conduce
una analisi dei rischi e in che modo si possono determinare i punti di criticità. Infine prenda in
esame la shelf-life degli alimenti, analizzandone significato ed importanza.

3.

Le ricerche sulla riprogrammazione cellulare del giapponese Shinya Yamanaka e dell’inglese
John Gurdon, premi Nobel per la medicina nel 2012, hanno rivoluzionato gli studi sulle cellule
staminali. Il candidato delinei le diverse tipologie ed il ruolo funzionale delle cellule staminali
umane, descriva i processi che consentono di ottenere cellule staminali pluripotenti indotte (iPS)
e ne illustri i possibili campi di applicazione.

4.

Tra le produzioni industriali che vengono realizzate per via biotecnologica, le sintesi di etanolo,
acido lattico ed acido citrico rivestono un ruolo importante per i numerosi campi di utilizzo.
Il candidato scelga uno di questi prodotti, ne indichi i possibili impieghi e illustri i vantaggi della
produzione per via fermentativa rispetto alla via chimica. Relativamente alla sostanza scelta
descriva nelle linee essenziali il processo di produzione biotecnologica.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

