Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M585 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI

Il candidato svolga la prima parte della prova e due tra i quesiti proposti nella seconda parte.

PRIMA PARTE
Si vuole realizzare un sistema automatico per la gestione di un parcheggio per automobili a due piani.
Il parcheggio è dotato di due ingressi e due uscite controllati da semafori e sbarre mobili.
I posti a disposizione per le auto sono 180, suddivisi in 90 per piano.
Agli ingressi e alle uscite sono posizionati dei sensori che rilevano il passaggio dei veicoli.
In corrispondenza degli ingressi sono collocati due pannelli indicatori con display numerici che
segnalano i numeri di posti liberi per ogni piano.
Il sistema deve svolgere le seguenti funzioni:


Contare quante automobili sono presenti in ciascun piano ed inviare queste informazioni ai due
pannelli indicatori posti in corrispondenza degli ingressi.



Indicare il raggiungimento della capacità massima di autovetture bloccando i veicoli agli ingressi
(semaforo a luce rossa e sbarra abbassata).



Fornire una statistica relativa alla occupazione media giornaliera dei posti disponibili.

Il candidato, fatte le ipotesi aggiuntive ritenute idonee:
1.

Disegni uno schema a blocchi del sistema di controllo dell’intera apparecchiatura.

2.

Codifichi l’algoritmo di gestione dei sensori di ingresso, degli attuatori (sbarre mobili e semafori)
e dei pannelli indicatori dell’impianto, impiegando un dispositivo di controllo di tipo
programmabile conosciuto.

3.

Codifichi l’algoritmo che fornisce la statistica relativa alla occupazione media giornaliera dei
posti disponibili.

4.

Descriva una possibile soluzione realizzativa per la visualizzazione del numero di posti liberi di
ogni piano.

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M585 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI
SECONDA PARTE
Il candidato risponda a due, e solo due, dei seguenti quesiti e, fatte eventuali ipotesi aggiuntive
ritenute necessarie, presenti per ognuno le linee operative e le motivazioni delle soluzioni prospettate.
QUESITO N.1
Il candidato, con riferimento al tema proposto nella prima parte, descriva il circuito di
condizionamento del segnale proveniente da una cella di carico posta in corrispondenza di ogni
ingresso al fine di limitare il peso dei veicoli all’interno del parcheggio. Se il peso supera 20 kN,
l’accesso deve essere impedito e segnalato.
QUESITO N.2
Con riferimento al tema proposto nella prima parte, ipotizzando che il motore elettrico che muove la
barriera mobile sia di tipo asincrono trifase, il candidato descriva il tipo di azionamento ritenuto
idoneo per questo utilizzo.
QUESITO N.3
Dell’impianto lineare rappresentato in figura, progettare il regolatore industriale di tipo proporzionale
Kp in modo che venga garantito un margine di fase di 45° della funzione d’anello. Successivamente,
dopo aver individuato il tipo del sistema, calcoli la funzione ad anello chiuso e disegni
qualitativamente il diagramma di Bode del modulo.

QUESITO N.4
Il regolatore di un sistema di controllo è di tipo PID. Si illustrino le caratteristiche del regolatore,
mettendo in evidenza gli effetti prodotti da una variazione dei coefficienti: Kp, Kd e Ki.
____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

