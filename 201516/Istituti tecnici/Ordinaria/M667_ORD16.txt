Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M667 – ESAME DI STATO DI ISTRUZIONE SECONDARIA SUPERIORE
Indirizzo: ITGC - CHIMICA, MATERIALI E BIOTECNOLOGIE
ARTICOLAZIONE CHIMICA E MATERIALI
OPZIONE TECNOLOGIE DEL CUOIO
Tema di: TECNOLOGIE E BIOTECNOLOGIE CONCIARIE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Una conceria riceve un ordine per produrre pellame per pelletteria economica.
Il candidato, ipotizzando liberamente articolo, colore e spessore, indichi, giustificandole, le scelte del
W.B. idonee a tale articolo e il ciclo di lavorazione completo, soffermandosi in particolare sulla
tipologia e sulle macchine di rifinizione.
Illustri infine, descrivendone i metodi analitici, le principali solidità che tale articolo deve
necessariamente possedere.
SECONDA PARTE
1.

Il colore costituisce una caratteristica estetica del cuoio molto importante per quasi tutti gli
articoli. Si classifichino i coloranti più utilizzati e i problemi ecotossicologici ad essi associati.

2.

Il candidato descriva i materiali utilizzati in un eventuale processo di impermeabilizzazione del
cuoio e quali caratteristiche deve avere l’articolo finito.

3.

Il candidato descriva le operazioni meccaniche in fase umida successive alla fase di concia.

4.

Si descrivano i parametri più comunemente ricercati per la valutazione degli inquinanti nelle
acque reflue di una conceria.

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

