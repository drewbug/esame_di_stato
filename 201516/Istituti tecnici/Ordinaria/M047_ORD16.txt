Pag. 1/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M047 – ESAME DI STATO DI ISTRUZIONE SECONDARIA SUPERIORE
Indirizzo: ITIA - INFORMATICA E TELECOMUNICAZIONI
ARTICOLAZIONE INFORMATICA
Tema di: SISTEMI E RETI - Tipologia C

Il candidato (che potrà eventualmente avvalersi delle conoscenze e competenze maturate attraverso
esperienze di alternanza scuola-lavoro, stage o formazione in azienda) svolga la prima parte della
prova e due tra i quesiti proposti nella seconda parte.
PRIMA PARTE
Una scuola superiore con 1000 studenti è ospitata in un moderno edificio a due piani.
Negli uffici di segreteria e presidenza, situati al piano terra, ci sono 15 postazioni di lavoro fisse
connesse da un’infrastruttura di rete Ethernet con apparati a 100 Mb/s. Questa rete, d’ora in poi
denominata “rete amministrativa”, è collegata ad Internet attraverso una linea ADSL a 7 Mb/s.
I computer presenti nei 10 laboratori didattici e le altre postazioni fisse a disposizione dei docenti
sono anch’essi collegati tramite una seconda rete Ethernet (d’ora in poi denominata “rete didattica”)
con apparati a 100 Mb/s; la rete didattica è totalmente separata da quella amministrativa e si connette
alla rete Internet mediante una seconda linea ADSL a 24 Mb/s. L’attuale separazione fisica delle due
reti garantisce che le informazioni trattate all’interno della rete amministrativa non siano accessibili
dalla rete didattica.
La scuola ha esigenze crescenti di servizi di rete, sia per quanto riguarda l’attività amministrativa (che
sempre più viene svolta su portali esterni ministeriali e privati come per il registro elettronico), sia
per quanto riguarda la didattica innovativa e multimediale. Per questo motivo la scuola intende
aggiornare la sua infrastruttura al fine di conseguire i seguenti obiettivi:
a)

sostituire, per l’accesso ordinario ad Internet, le due linee ADSL con un’unica linea più
performante, per connettere alla rete globale sia la rete didattica che quella amministrativa, pur
continuando a mantenere separato il traffico delle due reti; si decide comunque di mantenere con
altro scopo una delle due linee ADSL preesistenti, per disporre di una linea di riserva da utilizzare
in caso di malfunzionamenti sulla nuova connessione Internet unica;

b) aumentare la banda disponibile per i computer presenti nei laboratori didattici e dei docenti;
c)

offrire una piattaforma interna per la didattica multimediale e per servizi in streaming, accessibile
sia dalla rete locale interna alla scuola che tramite Internet;

d) garantire la sicurezza della rete interna da possibili minacce, sia interne che esterne.

Pag. 2/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M047 – ESAME DI STATO DI ISTRUZIONE SECONDARIA SUPERIORE
Indirizzo: ITIA - INFORMATICA E TELECOMUNICAZIONI
ARTICOLAZIONE INFORMATICA
Tema di: SISTEMI E RETI - Tipologia C

Il candidato, formulate le opportune ipotesi aggiuntive, sviluppi i seguenti punti:
1.

rappresenti graficamente uno schema logico dell’infrastruttura di rete esistente;

2.

proponga un progetto anche grafico per l’evoluzione di tale infrastruttura, che soddisfi le
esigenze sopra esplicitate, indicando le risorse hardware e software necessarie; approfondisca in
particolare le caratteristiche della nuova connessione Internet, i meccanismi per mantenere la
separazione del traffico tra le due reti interne, la migrazione degli apparati, gli strumenti di
sicurezza, la gestione della linea ADSL di riserva;

3.

proponga i principali servizi da implementare, esemplificando le relative configurazioni per uno
di essi a sua scelta;

4.

specifichi le misure necessarie a prevenire possibili interruzioni nel servizio della piattaforma
multimediale.

SECONDA PARTE
1.

In relazione al tema proposto nella prima parte, la scuola intende sviluppare per le classi quinte
una didattica basata sul principio del BYOD (Bring Your Own Device), che consiste nell’utilizzo
in classe dei dispositivi mobili degli studenti (smartphone, tablet, Pc portatili, …) per la didattica
ordinaria, con accesso ad Internet.
Il candidato integri opportunamente il progetto, evidenziando in particolare:

2.

-

l’hardware e i servizi necessari all’implementazione di tale infrastruttura;

-

le modalità di limitazione dell’accesso a docenti e studenti delle quinte;

-

le problematiche che si potrebbero presentare e le possibili soluzioni.

In relazione al tema proposto nella prima parte, si immagini di volere gestire sul server Web un
sistema di semplici news interne alla scuola, caratterizzate da un autore, un titolo, un contenuto
testuale, un possibile contenuto multimediale e una data di inserimento, che potranno essere
inserite dai membri del comitato di redazione.
Il candidato progetti lo schema concettuale e logico della porzione della base di dati necessaria
alla gestione delle news. Progetti poi le pagine Web per la visualizzazione dei dati relativi ad uno
specifico articolo, e ne codifichi in un linguaggio a sua scelta una parte significativa.

Pag. 3/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M047 – ESAME DI STATO DI ISTRUZIONE SECONDARIA SUPERIORE
Indirizzo: ITIA - INFORMATICA E TELECOMUNICAZIONI
ARTICOLAZIONE INFORMATICA
Tema di: SISTEMI E RETI - Tipologia C

3.

Vista la crescente quantità di informazioni che transitano sulla rete Internet, le tecniche che
consentono di garantire la riservatezza delle comunicazioni rivestono sempre maggiore
importanza.
A tale proposito il candidato esponga le caratteristiche principali della crittografia simmetrica e
asimmetrica e le loro modalità di impiego.

4.

Le società che possiedono più sedi, o che hanno personale che opera in trasferta, necessitano di
tecnologie idonee ad uno scambio dati in tempo reale ma al tempo stesso sicuro.
Si espongano le possibili soluzioni che rispondono a questo tipo di esigenza, discutendone in
dettaglio le caratteristiche a livello di protocolli.

___________________________
Durata massima della prova: 6 ore.
È consentito l’uso di manuali tecnici e di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

