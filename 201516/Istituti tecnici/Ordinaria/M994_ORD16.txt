Pag. 1/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M994 – ESAME DI STATO DI ISTRUZIONE SECONDARIA SUPERIORE
Indirizzo: ITCL - COSTRUZIONI, AMBIENTE E TERRITORIO
OPZIONE TECNOLOGIE DEL LEGNO NELLE COSTRUZIONI
Tema di: TECNOLOGIE DEL LEGNO NELLE COSTRUZIONI

Il candidato svolga la prima parte della prova e due tra i quesiti proposti nella seconda parte.
PRIMA PARTE
Su una zona di arenile attribuita in concessione demaniale e paesaggisticamente pregevole, si
intende realizzare uno stabilimento balneare. In considerazione della peculiarità del sito, la proposta
progettuale dovrà essere volta a minimizzarne l’impatto visivo realizzando un insediamento
organico perfettamente integrato nel contesto.
L’idea progetto dovrà prevedere:


Bar-Ristoro della superficie utile pari a 144 m² e composto da:
-

Zona bar

-

Sala ristorante per non meno di 32 coperti

-

Cucina di almeno 20 m²

-

Servizi igienici uomo/donna/diversamente abili

-

Spazio esterno immediatamente adiacente al Bar-Ristorante per le consumazioni all’aperto.
Tale area dovrà essere attrezzata con n. 4 gazebo di superficie massima pari a 16 m²
ciascuno e una pavimentazione in legno o suoi derivati o in lastre di cemento di dimensioni
variabili da 40 cm x 40 cm a 100 cm x 100 cm.
Il manufatto dovrà avere una altezza utile pari a 3,00 m. La copertura è prevista piana,
praticabile ed agibile al pubblico; l’accesso ad essa dovrà avvenire dall’esterno attraverso una
scala di larghezza minima pari a 1,20 m.
La fruibilità della zona copertura dovrà essere possibile anche ai disabili attraverso l’uso di un
ascensore di dimensione pari a 1,20 m x 1,20 m, dotato di vano extra corsa protetto da
superfici trasparenti tipo infisso vetrato tale da limitare l’effetto impattante sulla visuale verso
il mare.



Deposito ombrelloni e sdraio di superficie pari a 15 m²



N. 12 cabine spogliatoio di superficie complessiva pari a 48 m² con annessi servizi igienici per
il pubblico



Zona uso ombreggio per almeno n. 72 ombrelloni posti ad una distanza minima di 2,50 m tra le
file parallele al mare e 3,00 m tra le file perpendicolari al mare.

I passaggi pedonali pavimentati al servizio della struttura dovranno avere larghezza compresa tra
150 cm e 180 cm.

Pag. 2/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M994 – ESAME DI STATO DI ISTRUZIONE SECONDARIA SUPERIORE
Indirizzo: ITCL - COSTRUZIONI, AMBIENTE E TERRITORIO
OPZIONE TECNOLOGIE DEL LEGNO NELLE COSTRUZIONI
Tema di: TECNOLOGIE DEL LEGNO NELLE COSTRUZIONI
Tutti i manufatti dovranno essere interamente in legno.
Il Bar-Ristorante, il deposito ombrelloni, le cabine spogliatoio e i bagni per il pubblico dovranno
essere ubicati all’interno della zona indicata nella planimetria sotto riportata come area
multifunzionale.

Pag. 3/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M994 – ESAME DI STATO DI ISTRUZIONE SECONDARIA SUPERIORE
Indirizzo: ITCL - COSTRUZIONI, AMBIENTE E TERRITORIO
OPZIONE TECNOLOGIE DEL LEGNO NELLE COSTRUZIONI
Tema di: TECNOLOGIE DEL LEGNO NELLE COSTRUZIONI
Tutti gli altri elementi necessari per procedere alla progettazione saranno fissati a discrezione del
candidato.
Si richiedono i seguenti elaborati:
-

Planimetria generale dell’area

-

Pianta quotata ed arredata del Bar – Ristoro

-

Almeno un prospetto ed una sezione significativa con quote

-

Relazione illustrativa nella quale siano spiegate le scelte progettuali fatte, le caratteristiche dei
materiali utilizzati, la tipologia costruttiva e tutti gli elementi che possano consentire la
comprensione degli elaborati prodotti

Il candidato utilizzi le scale di rappresentazione che ritiene funzionali ad una completa ed agevole
comprensione del progetto.
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze
e competenze maturate attraverso le esperienze, qualora effettuate, di alternanza scuola-lavoro,
stage e formazione in azienda.
1. Il candidato, in riferimento alla soluzione progettuale proposta, rappresenti il particolare
costruttivo dell’attacco parete-solaio del Bar-Ristoro in scala 1:10.
2. Il candidato effettui il computo metrico dei materiali occorrenti per realizzare un parte
d’opera del manufatto adibito a Bar-Ristoro.
3. Alla luce della più recente normativa sulle Opere Pubbliche il candidato illustri
responsabilità e compiti delle principali figure professionali coinvolte nella gestione del
processo edilizio.
4. Il candidato descriva almeno una delle opere in cui trovano fedele applicazione i principi
dell’estetica di Le Corbusier illustrati nel documento del 1926 intitolato “I cinque punti di
una nuova architettura”.

____________________________
Durata massima della prova: 8 ore.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD (o
programmi di grafica computerizzata equivalenti), ma comunque eseguito in scala.
È consentito l’uso del manuale del geometra, di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

