Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M586 – ESAME DI STATO DI ISTRUZIONE SECONDARIA SUPERIORE
Indirizzo: ITET – ELETTROTECNICA ED ELETTRONICA
ARTICOLAZIONE ELETTROTECNICA
Tema di: ELETTROTECNICA ED ELETTRONICA

Il candidato svolga la prima parte della prova e due tra i quesiti proposti nella seconda parte.

PRIMA PARTE
Sulla targa di un motore asincrono trifase a 4 poli sono indicate le seguenti caratteristiche:


potenza nominale 40 kW



tensione nominale 400 V



corrente nominale 75 A



frequenza nominale 50 Hz



velocità del rotore 1434 giri/min.

Sono state svolte due prove a vuoto con tensioni di alimentazione diverse.
La prima prova è stata eseguita a tensione nominale e ha fornito i seguenti risultati:
P0 = 1500 W e I0 = 15 A
La seconda prova è stata eseguita alla tensione di 300 V e ha fornito i seguenti risultati:
P0 = 1160 W e I0 = 8 A.
Inoltre, la misura di resistenza fra due morsetti dello statore, eseguita alla temperatura di 15 °C, ha
fornito il valore di 0,15 Ω.
Il candidato, fatte le eventuali ipotesi aggiuntive che ritiene necessarie, nel caso in cui il motore
funzioni con il carico di targa, determini:
a)

il rendimento;

b) la coppia resa.
Sapendo che nella fase di avviamento il motore assorbe a pieno carico una corrente 5,8 volte la
corrente nominale e che deve vincere una coppia resistente di 100 Nm, il candidato determini la
tensione necessaria al motore per un corretto avviamento e dimensioni il dispositivo adatto a tale
scopo giustificando la scelta fatta.

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M586 – ESAME DI STATO DI ISTRUZIONE SECONDARIA SUPERIORE
Indirizzo: ITET - ELETTRONICA ED ELETTROTECNICA
ARTICOLAZIONE ELETTROTECNICA
Tema di: ELETTROTECNICA ED ELETTRONICA

SECONDA PARTE
Il candidato risponda a due, e solo due, dei seguenti quesiti e, fatte eventuali ipotesi aggiuntive
ritenute necessarie, presenti per ognuno le linee operative e le motivazioni delle soluzioni prospettate.
1.

Considerato il motore indicato nel tema proposto nella prima parte, il candidato illustri il sistema
di regolazione in grado di ridurre la velocità del 10% e dimensioni il relativo dispositivo.

2.

Un impianto di sollevamento deve essere dimensionato per sollevare una massa di 350 kg alla
velocità di 0.6 m/s.
Il candidato, fatte le eventuali ipotesi aggiuntive che ritiene necessarie, dimensioni il
motoriduttore adatto.

3.

In un piccolo ufficio è necessario installare un gruppo di continuità statico per l’alimentazione di
riserva delle utenze informatiche. Nell’ufficio sono presenti 10 PC con monitor a colori e
stampanti a getto di inchiostro e due stampanti laser.
Il candidato dimensioni ed individui le caratteristiche del gruppo di continuità adatto sapendo
che tutte le utenze possono lavorare contemporaneamente.

4.

Il candidato spieghi come un alternatore può essere correttamente posto in parallelo ad una rete
prevalente.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

