Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M010 – ESAME DI STATO DI ISTRUZIONE SECONDARIA SUPERIORE
Indirizzo: ITVE – AGRARIA, AGROALIMENTARE E AGROINDUSTRIA
ARTICOLAZIONE VITICOLTURA ED ENOLOGIA
Tema di: VITICOLTURA E DIFESA DELLA VITE

Il candidato svolga la prima parte della prova e due tra i quesiti proposti nella seconda parte.
PRIMA PARTE
L’impianto rappresenta un momento di fondamentale importanza per la futura e corretta gestione del
vigneto.
Il candidato, in riferimento ad una varietà di rilevante incidenza territoriale in un’area di sua
conoscenza, tratti delle operazioni inerenti l’impianto.
In particolare, con specifico riferimento al contesto individuato, approfondisca e motivi le scelte
operate concernenti il portinnesto, il sesto d’impianto e la forma di allevamento.
Tratti inoltre dell’individuazione dei materiali più idonei alla realizzazione della struttura portante del
vigneto anche in funzione del grado di meccanizzazione aziendale.
SECONDA PARTE
1.

Evidenziare i danni prodotti da una crittogama e impostare un corretto piano di difesa, anche con
riferimento ad eventuali esperienze formative extra scolastiche (es. stage, tirocini, esperienze
scuola-azienda etc).

2.

Il candidato, utilizzando le proprie conoscenze in merito alle tecniche di controllo delle infestanti
del vigneto, organizzi un efficace programma di interventi, rispettoso della sicurezza e della
tutela ambientale, nel contesto descritto nello sviluppo della prima parte della traccia.

3.

Evoluzione dei principali componenti dell’acino durante la fase di accrescimento e maturazione.

4.

Illustrare, in successione cronologica, le fasi fenologiche del ciclo annuale della vite.

_____________________
Durata massima della prova: 6 ore.
È consentito l’uso di manuali, di prontuari tecnici e di calcolatrici non programmabili
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
Non è consentito lasciare l’Istituto prima che siano trascorse 3 ore dalla dettatura del tema.

