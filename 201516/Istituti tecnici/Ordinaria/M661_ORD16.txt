Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M661 – ESAME DI STATO DI ISTRUZIONE SECONDARIA SUPERIORE
Indirizzo: ITCZ – SISTEMA MODA
ARTICOLAZIONE CALZATURE E MODA
Tema di: TECNOLOGIE APPLICATE DEI MATERIALI E DEI PROCESSI PRODUTTIVI E
ORGANIZZATIVI DELLA MODA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il candidato consideri il caso di una media azienda con marchio proprio che per la stagione P/E2017
intenda proporre una collezione di calzature donna (o uomo) ispirata alla sostenibilità ed alla
salvaguardia dell’ambiente. L’azienda opera nel mercato della moda e si rivolge ad un target medio
alto.
La struttura organizzativa prevede un “Ufficio Prodotto” che si occupa di coordinare il “Processo di
sviluppo della collezione” in collaborazione con il Marketing, lo Stile, l’ufficio modelli/modelleria,
l’ufficio tecnico, la direzione della produzione.
Il candidato dovrà:
1.

interpretare il ruolo di addetto all’ufficio prodotto ed elaborare un piano organizzativo
(PLANNING), la tempistica degli impegni (TIMING) per la creazione della collezione e spiegare
il processo di pianificazione della nuova collezione indicando tutti i passaggi necessari, la
tempistica e le professionalità coinvolte;

2.

realizzare in taglia base 38 la modellatura di una scarpa sniker con materiali e componenti
coerenti con l’ispirazione della collezione.

N.B: La prova potrà essere sviluppata con metodo manuale oppure con l’ausilio di software dedicati,
qualora predisposti dall’Istituto sede di esame.
SECONDA PARTE
1.

Realizzare i documenti tecnici necessari per gestire le fasi di campionario per la realizzazione di
50 pezzi suddivisi in 4 varianti di colore: fondo verde 10 paia, fondo bianco 20 paia, giallo 10
paia e fondo rosa 10 pezzi, valutando il consumo medio di ogni calzatura.

2.

Descrivere le varie fasi di lavorazione dal taglio delle parti di tomaia, fodera e rinforzi, al
controllo e inscatolamento delle scarpe, secondo il metodo impiegato nel corso di studi.

3.

Individuare e descrivere gli elementi che concorrono alla qualità di una calzatura.

4.

Individuare i principali rischi presenti nei calzaturifici per la sicurezza dei lavoratori e descrivere
le soluzioni tecnologiche ed organizzative utilizzate per ridurne l’impatto.

____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

