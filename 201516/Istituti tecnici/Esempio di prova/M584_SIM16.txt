Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITEC – ELETTRONICA ED ELETTROTECNICA
ARTICOLAZIONE ELETTRONICA
Tema di: ELETTROTECNICA ED ELETTRONICA
ESEMPIO PROVA
Il candidato svolga la prima parte della prova e due tra i quesiti proposti nella seconda parte.

PRIMA PARTE
Il miscelatore di un colorificio utilizza per la realizzazione di tinture uno strumento che rileva,
mediante appositi sensori, la composizione del colore scelto dal campionario (pantone). Tale sistema
fornisce in uscita tre tensioni dipendenti dalle lunghezze d’onda delle tre componenti fondamentali del
colore (Red, Green, Blue) secondo la relazione generale:

V c 10 1 e K c c [V]
Dove il pedice “c” indica il colore (R, G, B) e λc rappresenta la relativa lunghezza d’onda delle
componenti fondamentali, che sono:
λR = 0,65 [μm]

λG = 0,51

[μm]

λB = 0,45

[μm]

Il termine Kc rappresenta il coefficiente relativo alla percentuale della singola componente di colore
presente nella luce composta (0 ≤ KR/G/B ≤ 1 [μm]-1) . Si tenga conto che il colore bianco è ottenuto
con KR = KG = KB = 1 e il nero con KR = KG = KB = 0.
Un sistema programmabile è proposto all'acquisizione dei singoli segnali e della loro somma mediante
un convertitore ADC con dinamica di ingresso compresa tra 0 e 5 Volt.
Il candidato, fatte le eventuali ipotesi aggiuntive che ritiene opportune deve:
1.

progettare i circuiti che implementano il condizionamento dei singoli segnali provenienti dai
sensori e del circuito che ne effettua la somma, sapendo che la luce rilevata può variare in tutto la
gamma di colori, dal bianco al nero;

2.

determinare la dipendenza funzionale tra la tensione prodotta dal circuito di somma e le tre
lunghezze d’onda componenti la luce;

3.

determinare le caratteristiche del convertitore adatto alle specifiche richieste, sapendo che l’errore
massimo accettabile nella rilevazione, riferito ai massimi livelli della dinamica, è di 0,25%;

4.

definire un apparato di misura per la messa a punto delle interfacce precedentemente dimensionate
specificando strumenti e procedure sperimentali.

SECONDA PARTE
1.

Si vuole comandare lo Start of Conversion di un ADC con un segnale di clock a frequenza
variabile e Duty Cycle del 20%. Si dimensioni un circuito di temporizzazione sapendo che il
tempo di conversione dell’ADC è di 200 μs e l'intervallo massimo tra due successive acquisizioni
non può superare i 400 μs.

2.

Al segnale proveniente da una sorgente sinusoidale di frequenza 4 KHz si sovrappone un disturbo
alla frequenza di 850 Hz. Il segnale in oggetto deve essere filtrato del disturbo per essere poi
successivamente trattato. Volendo assicurare un guadagno della componente segnale pari a 23 dB
e inferiore a –10 dB per la componente disturbo, determinare la tipologia e l’ordine del filtro
necessario allo scopo e dimensionarne i componenti.

3.

Il circuito di figura, in cui R = 2,2 KΩ produce una tensione in uscita proporzionale al valore della
resistenza presentata dal termistore Rt. Sapendo che il range di temperatura rilevata T è compreso
tra 10°C e 90°C e il termistore varia la propria resistenza secondo la relazione:
Rt (T) = 12,5 ∙ T + 50 [Ω]

determinare il valore della tensione di riferimento Vref in modo che l'Amplificatore Operazionale
non esca dal suo campo di linearità.
4.

Si vogliono valutare le prestazioni di un oscillatore a ponte di Wien come in figura:

Si proponga l’allestimento di un banco di prova individuando le grandezze oggetto di misura, gli
strumenti idonei e la configurazione del banco nel suo complesso. Si definiscano quindi le
procedure di misura da effettuare e una modalità di rappresentazione dei risultati ottenuti
(tabellare, grafica, relazione tecnica o altro)

__________________
Durata massima della prova: 6 ore.
È consentito l’uso di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

