Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITTL – INFORMATICA E TELECOMUNICAZIONI
ARTICOLAZIONE TELECOMUNICAZIONI
Tema di: SISTEMI E RETI
Tipologia c
ESEMPIO PROVA
Il candidato (che potrà eventualmente avvalersi delle conoscenze e competenze maturate attraverso
esperienze di alternanza scuola-lavoro, stage o formazione in azienda) svolga la prima parte della
prova e risponda a due tra i quesiti proposti nella seconda parte.
PRIMA PARTE
Due edifici aziendali, distanti qualche km, ma facenti parte della stessa struttura produttiva, impiegano
due reti indipendenti strutturate come di seguito definito.
Edificio 1.
Rete interna, collegata ad internet tramite un ISP (Internet Service Provider), costituita da due sottoreti
distinte separate da un router, definite come:


rete del settore commerciale, dedicata agli specifici operatori;



rete contabile, dedicata agli specifici operatori, che dovrà farsi carico delle problematiche legate
alla presenza di dati sensibili.

L’edificio 1 risulta già adeguatamente cablato in termini di rete e si dovrà eventualmente intervenire
solo sugli aspetti relativi alla sicurezza.
Edificio 2.
Rete unica ad uso commerciale e contabile, definita in un unico spazio di indirizzamento e collegata ad
internet tramite un ISP.
I seguenti schemi ne riassumono le caratteristiche:
Sottorete
contabile
(dati sensibili)
192.168.10.0/28

Sottorete
commerciale

ISP IP
pubblico

172.16.0.0/22

200.1.2.3/30

Unica rete

ISP IP pubblico

192.168.1.0/24

200.1.2.4/30

Il candidato, formulata ogni ipotesi aggiuntiva che ritenga opportuna, predisponga quanto segue:
a.

individui i punti di debolezza e le possibili soluzioni da adottare nell’edificio 1, in termini di
sicurezza delle reti;

b.

progetti la struttura di rete e di indirizzamento dell’edificio 2, che prevede un numero massimo di
7 host per la rete contabile e 15 host per quella commerciale;

c.

descriva una soluzione tecnica per separare nell’edificio 2 la rete commerciale dalla rete contabile;
gli utenti della rete commerciale non devono poter accedere alla rete contabile; entrambe le utenze
devono poter accedere ad Internet aggiungendo, se necessario, anche nuovi apparati;

d.

proponga una struttura di collegamento tra i settori commerciali dei due edifici, attraverso la rete
Internet, che permetta agli operatori addetti alle postazioni commerciali di comunicare tra loro,
con particolare attenzione alla sicurezza e riservatezza dei dati che vengono scambiati tra le due
reti.

SECONDA PARTE
Il candidato scelga due fra i seguenti quesiti e per ciascun quesito scelto formuli una risposta della
lunghezza massima di 20 righe esclusi eventuali grafici, schemi e tabelle.
QUESITO N. 1
Con riferimento al punto D) della prima parte della prova, indicare le caratteristiche principali del
protocollo che si è inteso utilizzare.

QUESITO N. 2
Proporre una struttura di collegamento tra i settori contabili dei due edifici, attraverso la rete Internet,
che permetta agli operatori addetti alle postazioni contabili di comunicare tra loro, con particolare
attenzione alla sicurezza e riservatezza dei dati che vengono scambiati tra le due reti, anche
prevedendo l’acquisizione di ulteriori indirizzi IP statici dall’ ISP.
QUESITO N. 3
Descrivere le caratteristiche più importanti relative alle tecniche di crittografia a chiave simmetrica ed
asimmetrica.
QUESITO N. 4
Nell’ipotesi di istituire un servizio di scambio di messaggi di testo, descrivere, eventualmente anche
con un esempio utilizzando un linguaggio a scelta, un socket di comunicazione di tipo client/server
adatto allo scopo e definire una possibile architettura hardware.

__________________
Durata massima della prova: 6 ore.
È consentito l’uso di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Il candidato è tenuto a svolgere la prima parte della prova ed a rispondere a 2 tra i quesiti proposti.
Non è consentito lasciare l’Istituto prima che siano trascorse 3 ore dalla dettatura del tema.

