Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITGT – COSTRUZIONI, AMBIENTE E TERRITORIO
ARTICOLAZIONE GEOTECNICO
Tema di: GEOLOGIA E GEOLOGIA APPLICATA
ESEMPIO PROVA

Il candidato svolga la prima parte della prova e risponda a due tra i quesiti proposti nella
seconda parte.

PRIMA PARTE
Il candidato predisponga lo studio necessario per la coltivazione di una cava di argilla, posta in
un’area pianeggiante di circa tre ettari.
Lo studio dovrà fornire inoltre elementi utili a valutare se nella fase di recupero dell’area, dopo
l’esaurimento del giacimento, è possibile impiantare una discarica.
La stratigrafia riscontrata e le caratteristiche geologiche sono a scelta del candidato.

SECONDA PARTE
1.

Descrivere le attività d’indagine necessaria al progetto ed alla realizzazione di una galleria.

2.

Quali elementi occorre acquisire per caratterizzare un versante con problemi di instabilità?

3.

Come sono classificati i rifiuti dalla vigente normativa?

4.

Quali caratteristiche presenta una frana per espansione laterale?

__________________
Durata massima della prova: 8 ore.
E’ consentito l’uso di manuali tecnici e di calcolatrici non programmabili.
Non è consentito lasciare l’Istituto prima che siano trascorse tre ore dalla dettatura del tema.

