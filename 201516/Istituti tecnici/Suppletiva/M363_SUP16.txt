Pag. 1/1

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M363 – ESAME DI STATO DI ISTRUZIONE SECONDARIA SUPERIORE
Indirizzo: ITGA – AGRARIA, AGROALIMENTARE E AGROINDUSTRIA
ARTICOLAZIONE GESTIONE DELL'AMBIENTE E DEL TERRITORIO
Tema di: GESTIONE DELL'AMBIENTE E DEL TERRITORIO

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il candidato, dopo aver identificato e descritto, in un territorio di propria conoscenza, le caratteristiche
significative del contesto ed averne esaminato le potenzialità ambientali e produttive, illustri, sulla
base di indicatori ritenuti utili e da esplicitare con chiarezza, le possibilità di valorizzazione di tale
territorio e dei suoi prodotti nell’ottica di uno sviluppo sostenibile, partendo dal ruolo che può
svolgere il settore agricolo.
SECONDA PARTE
1) Facendo riferimento al territorio preso in considerazione nella prima parte, il candidato individui
quali siano gli strumenti di governo del territorio e in qual modo possano essere utilizzati per
declinare le possibilità di sviluppo.
2) Si illustrino gli obiettivi dei piani di sviluppo rurale.
3) L’importanza dei sistemi informativi territoriali nella pianificazione dell’area presa in
considerazione nella prima parte.
4) Illustrare le procedure per la Valutazione dell’Impatto Ambientale, facendo eventuale riferimento
ad esperienze formative extra-scolastiche (es. stage, tirocini, altre esperienze scuola-azienda
etc.).

_____________________
Durata massima della prova: 6 ore.
È consentito l’uso di manuali e prontuari tecnici.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

