Pag. 1/2

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M993 – ESAME DI STATO DI ISTRUZIONE SECONDARIA SUPERIORE
Indirizzi: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI
Il candidato svolga la prima parte della prova e due tra i quesiti proposti nella seconda parte.
PRIMA PARTE
Un’area centrale di una città di medie dimensioni servita da importanti arterie stradali, nella quale è
presente un ex edificio industriale fatiscente da demolire, è stata acquisita dalla pubblica
amministrazione allo scopo di realizzare un mercato coperto. Per creare un polo commerciale con
capacità aggregative e di richiamo quale punto di riferimento non solo per i residenti ma anche per i
turisti, l’apertura verrà prolungata sino alla sera permettendo così un diverso utilizzo del mercato
anche per eventi culturali.
Gli spazi da prevedere sono:


un’ampia area d’ingresso con servizi per i turisti;



stands con banchi dove acquistare o degustare sul posto i prodotti in esposizione (n° max di
stands = 20; superficie max di ogni stand = 25 m2);



un ristorante bar e gelateria;



una vineria;



una birreria pub;



piccoli laboratori per attività di artigianato;



una piccola area eventi con 300 posti;



spazi connettivi;



nucleo servizi (uffici, servizi igienici, magazzini, spazi per scarico e carico merce, ecc);



parcheggi.

Il candidato, ipotizzando liberamente l’estensione del lotto, la forma geometrica, l’esposizione e il
contesto climatico, è chiamato a proporre la propria soluzione progettuale nella quale forme e
materiali concorrano a definire una immagine di forte richiamo per l’utenza e ad integrare,
eventualmente, questi locali con altri ambienti in numero e dimensioni funzionali al progetto. Il
candidato, inoltre, valuti a propria discrezione se utilizzare una copertura senza soluzione di
continuità o per i singoli padiglioni.
La soluzione progettuale sarà individuata mediante i seguenti elaborati:


planimetria generale del lotto, con sistemazione esterna e area parcheggio;



pianta dell’intervento edilizio nel suo insieme, prospetti ed almeno una sezione significativa.

Pag. 2/2

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M993 – ESAME DI STATO DI ISTRUZIONE SECONDARIA SUPERIORE
Indirizzi: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI

Il candidato sviluppi gli elaborati grafici richiesti e, in generale, quelli ritenuti necessari per una
corretta comprensione del progetto, alla scala ritenuta più adeguata.
Al candidato è inoltre richiesto di approfondire la propria idea progetto attraverso uno dei seguenti
elaborati:


pianta in scala 1:50 di almeno un ambiente completo di arredamento;



prototipo di uno stand (fisso o smontabile).

SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze
e competenze maturate attraverso le esperienze, qualora effettuate, di alternanza scuola-lavoro,
stage e formazione in azienda.
1.

Nell’ipotesi che l’opera progettata venga realizzata attraverso un appalto pubblico, in
riferimento alla normativa vigente il candidato descriva le varie tipologie di appalto ed il
percorso per l’affidamento dei lavori.

2.

Il candidato integri gli elaborati di progetto attraverso la realizzazione di schizzi assonometrici
o prospettici, anche a mano libera ma comunque in numero tale da consentire una completa
descrizione della volumetria dell’edificio.

3.

In base alle conoscenze acquisite il candidato tratti in un testo sintetico il tema dell’evoluzione
nel tempo del tipo edilizio del mercato, con riferimenti ad opere del passato e contemporanee.

4.

In una breve trattazione il candidato chiarisca il significato delle espressioni “Opere di
urbanizzazione” e “Oneri concessori”, descrivendo la relativa evoluzione legislativa.

____________________________
Durata massima della prova: 8 ore.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD (o
programmi di grafica computerizzata equivalenti), ma comunque eseguito in scala.
È consentito l’uso del manuale del geometra, di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

