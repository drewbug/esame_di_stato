Pag. 1/2

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M223 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Stralcio tratto dalla Relazione sulla gestione allegata al bilancio al 31/12/2015 di Alfa spa,
impresa industriale.





…………………………………..
Sviluppo commerciale
Alfa spa dimostra, sul versante commerciale, una forte competitività e si conferma tra i principali
attori nazionali del settore.
L’esercizio 2015 si è caratterizzato per l’ampliamento della gamma dei servizi aggiuntivi offerti
alla clientela che ha comportato l’acquisizione di significative commesse, in linea con gli obiettivi
di budget, assicurando così un consolidamento della propria presenza sul territorio.
L’acquisizione di nuove commesse è stata anche il risultato di investimenti in ricerche, iniziati
nell’esercizio 2014 e proseguiti nel 2015, che hanno portato alla realizzazione di processi
produttivi tecnologicamente avanzati con effetti positivi sulle caratteristiche dei prodotti.
Per soddisfare le richieste pervenute dalla nuova clientela, l’impresa ha effettuato investimenti in
impianti finanziati con:
- contratti di leasing;
- indebitamento a medio-lungo termine.
…………………………………..



Risultati dell’esercizio 2015
I buoni risultati dell’esercizio sono desumibili dagli indicatori tratti dall’analisi di bilancio al
31/12/2015, alcuni dei quali sono di seguito riportati:
- Capitale proprio 42.600.000 euro
- ROE 6%
- ROI 8%
- Leverage 2.



Eventi successivi alla chiusura dell’esercizio
Nei primi mesi dell’esercizio 2016 è proseguito l’impegno dell’impresa nella riorganizzazione
delle funzioni aziendali e sono state acquisiste nuove commesse che richiederanno un aumento
della produzione e consentiranno il pieno sfruttamento della capacità produttiva.



Evoluzione prevedibile della gestione
A metà dell’esercizio 2016 è previsto il completamento del nuovo capannone, costruito in
economia a partire dai primi mesi dell’esercizio 2015, destinato ad accogliere la struttura

Pag. 2/2

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M223 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
Tema di: ECONOMIA AZIENDALE
produttiva del nuovo prodotto GH/98 attualmente in fase di sperimentazione.
Nell’esercizio 2016 verranno realizzate le scelte strategiche in piena continuità con quelle già operate
nel precedente esercizio.
•

…………………………………..

Il candidato, dopo aver analizzato il testo, tragga da questo gli elementi necessari per la ricostruzione
dello Stato patrimoniale e del Conto economico al 31/12/2015 di Alfa spa.
SECONDA PARTE
Il candidato scelga due dei seguenti quesiti e presenti per ognuno le linee operative, le motivazioni delle
soluzioni prospettate e la produzione dei relativi documenti, ove richiesto.
1.

2.

3.

4.

L’interpretazione dell’andamento della gestione aziendale richiede, tra l’altro, l’analisi di bilancio
per indici. Redigere il report dal quale si evidenzia l’analisi patrimoniale e finanziaria del bilancio
di Alfa spa al 31/12/2015 utilizzando gli opportuni indicatori.
La Nota integrativa è il documento di bilancio che fornisce informazioni di tipo qualitative e
quantitative. Presentare i punti della Nota integrativa al bilancio di Alfa spa al 31/12/2015 relativi al
Patrimonio netto, alle Immobilizzazioni, ai Ratei e risconti, ai Crediti e debiti.
Da un’indagine di mercato realizzata dall’impresa industriale Beta spa emerge la possibilità di
ampliare la gamma di prodotti offrendo il nuovo prodotto codificato 17A84 di cui si stima una
richiesta annua di 18.000 unità. Disponendo di una capacità produttiva inutilizzata che
consentirebbe la parziale produzione interna del nuovo prodotto, l’impresa valuta quanto segue:
 acquistare impianti per incrementare la capacità produttiva e realizzare internamente tutta la
nuova produzione;
 esternalizzare la produzione del nuovo prodotto non realizzata internamente.
Scegliere l’alternativa ritenuta economicamente più conveniente e individuare gli effetti sul bilancio
dell’esercizio delle due opzioni.
Per superare le difficoltà finanziarie evidenziate nei bilanci degli ultimi esercizi Gamma spa,
impresa industriale, richiede e ottiene da una banca un affidamento da utilizzare con operazioni a
media/lunga scadenza. Analizzare sotto l’aspetto giuridico, tecnico ed economico due contratti con
scadenza a medio/lungo termine ed evidenziarne i riflessi patrimoniali ed economici sui bilanci di
Gamma spa e dell’impresa bancaria.

Dati mancanti opportunamente scelti.
____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

