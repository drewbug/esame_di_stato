Pag. 1/1

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M364 – ESAME DI STATO DI ISTRUZIONE SECONDARIA SUPERIORE
Indirizzo: ITPT – AGRARIA, AGROALIMENTARE E AGROINDUSTRIA
ARTICOLAZIONE PRODUZIONI E TRASFORMAZIONI
Tema di: ECONOMIA, ESTIMO, MARKETING E LEGISLAZIONE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il candidato esprima il giudizio di convenienza, per il proprietario coltivatore diretto, alla
trasformazione della propria azienda di coltivazioni arboree di 8 ha da convenzionale a biologica.
A tal fine, si ipotizzi che il periodo transitorio, necessario al completamento della miglioria fondiaria,
richieda tre anni durante i quali la diminuzione di Beneficio fondiario sarà pari al 30% di quello ante
miglioria.
Al termine, il Beneficio fondiario post miglioria verrà determinato tenendo conto che la produzione
si ridurrà di 10% ma i prezzi del prodotto incrementeranno del 40% rispetto a quelli dei prodotti
convenzionali. Oltre a ciò si tenga conto che verranno ordinariamente corrisposti aiuti comunitari di
600€/ha all’anno.
Il candidato illustri ed argomenti esaustivamente tutte le scelte tecniche ed economiche adottate. Per
quanto non espressamente indicato farà riferimento alla propria esperienza, al proprio territorio, alla
capacità innovativa ed alle sue competenze estimative.
SECONDA PARTE
1.

Cosa si intende per Greening e come incide sulla nuova PAC.

2.

Determinare l’ammontare delle anticipazioni colturali indicando la corretta epoca di stima.

3.

Qualora si espropriasse una porzione di arboreto posta lungo il confine, di 10 m. di larghezza e
152 m. di lunghezza, a quanto ammonterebbe l’indennità d’esproprio?

4.

Scopi e procedure della Valutazione di Impatto Ambientale, con riferimento ad eventuali
esperienze formative svolte dal candidato in ambiente extra scolastico (es. stage, tirocini o altre
esperienze scuola-azienda).

_____________________
Durata massima della prova: 6 ore.
È consentito l’uso di manuali, di prontuari tecnici e di calcolatrici non programmabili
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

