Pag. 1/3

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M584 – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: ELETTROTECNICA ED ELETTRONICA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Per valutare l’incidenza del “male da trasporti”, principalmente in relazione ai veicoli industriali, un
centro di ricerca universitario effettua prove di laboratorio per misurare l’intensità delle vibrazioni
trasmesse al corpo umano nella posizione di guida. A tale scopo, una coppia di trasduttori viene
posizionata nelle zone di contatto tra le sorgenti di vibrazione ed il corpo umano, rispettivamente il
sedile (valutazione degli effetti su tutto il corpo) e il volante di guida (valutazione degli effetti sul
sistema mano-braccio).
I trasduttori utilizzati nelle prove qui considerate sono degli accelerometri triassiali che rilevano
contemporaneamente i valori delle componenti dell’accelerazione ax, ay, az lungo i tre assi cartesiani
fornendo in uscita una tensione sinusoidale per ciascun asse con frequenza corrispondente alla
vibrazione di prova.
In tutte le prove da effettuare le accelerazioni sono comprese tra 0 e 2,5g dove g rappresenta
l’accelerazione di gravità.
Le caratteristiche dei trasduttori utilizzati, identici tra loro, sono le seguenti:
-

Uscita in tensione con offset a riposo (g = 0), pari a 1,5 Volt per ognuno degli assi.

-

Sensibilità pari a 300 mV∙g-1 per ognuno degli assi.

Le norme vigenti in materia di sicurezza e igiene del lavoro, in relazione alla percezione delle
vibrazioni e agli effetti sull’intero corpo o sul sistema mano-braccio, prescrivono che l’intervallo di
frequenze considerato nelle prove sia:
0,5 ≤ f ≤ 80

[Hz]

8 ≤ f ≤ 1000 [Hz]

per esposizione alle vibrazioni dell’intero corpo,
per esposizione del sistema mano-braccio.

L’apparato sperimentale utilizzato deve quindi provvedere a:
-

Rilevare i valori delle accelerazioni nei due punti di misura lungo i diversi assi, in relazione alle
sollecitazioni meccaniche prodotte da una sorgente di vibrazioni.

-

Condizionare opportunamente i segnali provenienti dai trasduttori.

-

Campionare e convertire in digitale i valori così ottenuti.

-

Inviare i dati, per le elaborazioni successive, a un computer posto a distanza.

Il candidato, formulate le ipotesi aggiuntive che ritiene opportune:
1) Individui un idoneo sistema di acquisizione dati, utilizzante un microcontrollore o un
microprocessore di sua conoscenza, e ne disegni lo schema a blocchi, indicando la funzione
svolta dai vari blocchi e le interazioni tra gli stessi.

Pag. 2/3

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M584 – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: ELETTROTECNICA ED ELETTRONICA

2) Scelga una opportuna frequenza di campionamento che possa essere utilizzata in tutte le prove
da effettuare.
3) Scelga un opportuno convertitore analogico digitale e ne individui le caratteristiche principali e
la modalità di funzionamento in modo tale che l'errore massimo sulle misure di accelerazione sia
di 3∙10-3 g.
4) Individui le interfacce necessarie alla corretta acquisizione dei dati provenienti dai trasduttori, ne
descriva le specifiche progettuali e provveda al dimensionamento di ognuna di esse.
5) Proponga e documenti in dettaglio un apparato sperimentale idoneo al collaudo delle interfacce
realizzate e discuta per esteso le tecniche di misura e le procedure operative necessarie.

SECONDA PARTE
Il candidato risponda a due, e solo due, dei seguenti quesiti e, fatte eventuali ipotesi aggiuntive
ritenute necessarie, presenti per ognuno le linee operative e le motivazioni delle soluzioni prospettate.

QUESITO N.1
In relazione alla prima parte della prova, si indichi una possibile soluzione, discutendone in dettaglio
gli aspetti realizzativi, che consenta di ricavare dai valori dell’accelerazione i valori corrispondenti di
velocità e spostamento.

QUESITO N.2
Relativamente alla prima parte della prova, si discuta una possibile soluzione per la realizzazione di
un filtro anti-aliasing programmabile che possa offrire prestazioni adeguate per tutti i segnali prodotti
dai trasduttori.

QUESITO N.3
L’amplificatore operazionale di figura, con un’onda triangolare simmetrica di ampiezza picco-picco
pari a 10 Volt e valore medio pari a 5 Volt applicata sul morsetto invertente, realizza la modulazione
PWM.
Considerando l’operazionale ideale e alimentato con ±15V, si mostri che in tale apparato il valore
medio della tensione di uscita è proporzionale al valore istantaneo della tensione di ingresso Vi(t).

Pag. 3/3

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M584 – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: ELETTROTECNICA ED ELETTRONICA
Si illustri successivamente quali limiti, di ampiezza e frequenza, è necessario imporre sulla Vi(t) per
un corretto funzionamento del sistema.

QUESITO N.4
Il circuito di figura, realizzato con un LM 741, permette di ottenere un sistema di alimentazione duale
di ±15V a partire da una linea di alimentazione singola V1= 30V.
Discutere il funzionamento del circuito, dimensionarne i componenti e determinare il valore massimo
della corrente che esso può erogare a carichi disposti sulle due linee di uscita.
Indicare una possibile soluzione circuitale per aumentare tale valore e fornire potenze di 10W su
ciascuna delle due linee.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

