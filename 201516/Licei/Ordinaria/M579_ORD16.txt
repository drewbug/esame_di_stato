Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M579 – ESAME DI STATO DI ISTRUZIONE SECONDARIA SUPERIORE
Indirizzo: LI05 – ARCHITETTURA E AMBIENTE
Tema di: DISCIPLINE PROGETTUALI ARCHITETTURA E AMBIENTE

Per celebrare il centenario della Federazione Italiana di Pugilato viene bandito un concorso per la
realizzazione di una palestra dedicata al “Nobile Sport”. L’Ufficio Tecnico del Comune della tua città
ha già individuato l’area sulla quale si svilupperà la nuova struttura. La zona, che il piano regolatore
prevede come Zona di Recupero, è ricca di vegetazione spontanea e di presenze naturali quali una
rupe tufacea fortemente scoscesa, disposta su di un lato del terreno tendenzialmente pianeggiante. Il
progetto della Palestra dovrà prevedere la sistemazione e l’integrazione delle porzioni di verde in un
unicum che esalti la nuova struttura e al contempo l’ambiente ad essa circostante.
La palestra dovrà essere dotata di due ring di cui uno provvisto di spalti per gli incontri tra palestre,
ciascuno della dimensione di 6 x 6 m.
La zona degli allenamenti prevedrà la presenza di due grandi ambienti dedicati rispettivamente alla
atletica pesante e all’atletica leggera; ogni spazio dovrà essere delle dimensioni di 10 x 10 m.
Gli spogliatoi dovranno contenere al proprio interno docce, wc, sauna e bagno turco.
La palestra dovrà essere aperta a tutti gli sportivi senza distinzione di età e di sesso.
Il candidato dovrà, sulla base delle conoscenze acquisite nel corso degli studi, orientare le proprie
scelte tenendo presente la tipicità dell’area (pianta in allegato). Lo sviluppo volumetrico è lasciato
alla libera interpretazione del candidato.
Si richiedono:









Schizzi preliminari
Planimetria generale
Piante, prospetti e sezioni in scala adeguata
Eventuale prospettiva o assonometria ambientate, a scelta, da intendersi anche come viste
tratteggiate a mano libera purché proporzionate secondo le regole geometriche proprie delle
rappresentazioni
Realizzazione di modello o prototipo di una parte significativa del progetto, con mezzi
tradizionali o con strumenti informatici (in base alle scelte individuali e alle strumentazioni
disponibili nell’istituzione scolastica)
Relazione illustrativa del percorso progettuale.

È consentito l’uso del supporto informatico per la restituzione in scala del progetto definitivo.
È consentito l’uso del Manuale dell’architetto.
____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

ALLEGATO

