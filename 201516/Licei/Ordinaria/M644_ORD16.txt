Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M644 – ESAME DI STATO DI ISTRUZIONE SECONDARIA SUPERIORE
Indirizzo: LIF9 - DESIGN
CURVATURA ARTE DELLA MODA
Tema di: DISCIPLINE PROGETTUALI DESIGN (MODA)

Bello è Magro!
Per tanti anni la moda ha proposto indossatrici e modelle di una magrezza quasi patologica ma
da un po’ di tempo anche i grandi stilisti sembrano prestare più attenzione alla normalità, alla
bellezza non solo small, ricordandosi che gli esseri umani sono belli anche se di taglia medium,
large e, perché no, anche con qualche X davanti!
Insomma dedichiamoci pure alle diete ma per salute e non per rincorrere una bellezza che
rasenta la patologia.
Partendo da questo presupposto il candidato - tenendo conto delle esigenze di una clientela un
po’ sovrappeso, sulla base delle metodologie progettuali e laboratoriali proprie dell’indirizzo di
studi frequentato e delle esperienze effettuate - ipotizzi alcune, personali proposte per un abito
elegante, di foggia femminile o maschile; infine restituisca, a mano libera o nel modo che riterrà
più congeniale, l’ipotesi prescelta attraverso la produzione di:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo corredato da tavole illustrative

-

campionatura dei materiali

-

eventuale prototipo anche solo di un particolare significativo

-

scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
E’ consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

