Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M670 – ESAME DI STATO DI ISTRUZIONE SECONDARIA SUPERIORE
Indirizzo: LI11 – SCIENZE UMANE
Tema di: SCIENZE UMANE (ANTROPOLOGIA, PEDAGOGIA, PSICOLOGIA E SOCIOLOGIA)
Le finalità dei sistemi d'istruzione in Europa
PRIMA PARTE
Il candidato, avvalendosi anche della lettura e dell'analisi dei documenti riportati, illustri le sue
considerazioni sulla funzione e il ruolo dei sistemi scolastici in Italia e in Europa nell'attuale
contesto socio-culturale.
"I bambini finlandesi vanno tranquillamente a scuola a 7 anni, cioè hanno un tempo scuola - sia in
termini di anni, sia in termini di orari - molto, ma molto più ridotto che da noi. E le indagini
comparative internazionali assicurano che non esiste nessuna correlazione necessaria positiva tra il
tempo scuola e la qualità dei risultati. Ma attenzione: la condizione è che le famiglie siano
culturalmente molto attrezzate, come in Finlandia, appunto, dove ogni comune, anche minuscolo,
ha tante biblioteche, dove sono tutti ormai collegati a Internet (da noi solo il 38 per cento delle
famiglie ha un computer), ci sono dappertutto teatri e sale da concerto sperdute in mezzo alla neve.
C'è un livello di cultura collettiva così alto, che è comprensibile, è ragionevole che i ragazzini siano
più a lungo legati alla famiglia e non al sistema dell'istruzione formale. Ma lì tutti gli indicatori
della cultura diffusa sono altissimi e per questo il modello è improponibile nelle presenti condizioni
italiane.....Un paio di numeri ancora una volta. Una recente indagine multiscopo dell'Istat ci ha
comunicato che solo il 10 per cento delle famiglie italiane spende annualmente qualche euro per
acquistare libri non scolastici e che anche nel «quintile» alto, dei redditi maggiori, solo il 19 per
cento spende per libri. Il secondo numero, profondamente correlato a questo, è quello più volte
evocato del 38 per cento di adulti o analfabeti (5 per cento) o semianalfabeti (33 per cento). La
scuola, solo la scuola pubblica, voglio dire proprio solo i 14 mila edifici della scuola pubblica
possono essere qui in Italia i luoghi del sapere e del recupero delle disuguaglianze intellettuali e
sociali."
(T. De Mauro, La cultura degli italiani, Laterza, Bari 2004, pp.156-157)

"A ridosso del passaggio del secolo cominciano a essere resi universalmente noti i risultati delle
indagini internazionali sugli apprendimenti degli studenti, misurati attraverso prove standardizzate:
PISA dell' OCSE, ma anche PIRLS e TIMSS della IEA. Letti come riflesso o cartina di tornasole
dell'efficacia complessiva dei sistemi scolastici nazionali, i messaggi che se ne ricavano diventano
in breve patrimonio dell'opinione pubblica con effetti dirompenti.
Nella loro fase germinale e pioneristica, in queste indagini si poteva leggere l'ambizione condivisa
della comunità internazionale di comparare i diversi sistemi scolastici sulla base della loro capacità
di diminuire le discriminazioni sociali. Verso la fine del secolo scorso, però, l'originario obiettivo si
è trasformato significativamente: sempre più si afferma e viene mediaticamente amplificata la
capacità delle indagini comparative internazionali di valutare la qualità del capitale umano, misurata
essenzialmente attraverso la crescita dei livelli degli apprendimenti e delle competenze. In altre
parole, una volta raggiunti in gran parte dei paesi sviluppati livelli praticamente universali di

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M670 – ESAME DI STATO DI ISTRUZIONE SECONDARIA SUPERIORE
Indirizzo: LI11 – SCIENZE UMANE
Tema di: SCIENZE UMANE (ANTROPOLOGIA, PEDAGOGIA, PSICOLOGIA E SOCIOLOGIA)

partecipazione scolastica, ci si rende conto che quel che davvero conta per un individuo o per una
popolazione non sono tanto gli anni di frequenza o i titoli raggiunti (attainment), ma piuttosto
quanto si è potuto effettivamente imparare (achievement), e insieme la capacità di mettere a frutto
ciò che si è appreso in termini di competenze: una rivoluzione copernicana che appare sollecitata
dalle nuove esigenze e modalità di formazione del capitale umano nel mondo della globalizzazione
e dell'incalzante innovazione tecnologica."
(Fondazione Giovanni Agnelli, La valutazione della scuola, Laterza, Bari 2014, pp.7-8)

SECONDA PARTE
Il candidato risponda a due dei seguenti quesiti:
1.

Illustra brevemente il significato del termine "competenza" nel dibattito pedagogico.

2.

Spiega il nesso tra democrazia ed educazione nel pensiero di John Dewey.

3.

Il candidato esponga brevemente principi e modalità della valutazione degli apprendimenti.

4.

Spiega le caratteristiche del curriculum per Jerome Bruner.

____________________________
Durata massima della prova: 6 ore.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

