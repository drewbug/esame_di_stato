Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M610 – ESAME DI STATO DI ISTRUZIONE SECONDARIA SUPERIORE
Indirizzo: LIG9 - DESIGN
CURVATURA ARTE DEL TESSUTO
Tema di: DISCIPLINE PROGETTUALI DESIGN (TESSUTO)

Gli stilisti italiani in questo periodo stanno studiando e facendo realizzare i tessuti per preparare
la prossima collezione di abiti invernali, tessuti che dovranno essere realizzati in tempi brevi:
in alcuni casi da piccoli produttori artigianali e in altri dalle grandi realtà tessili specializzate
nei settori del lusso.
Il candidato, dopo aver scelto il creatore di moda a lui più congeniale, sulla base delle
metodologie progettuali e laboratoriali proprie dell’indirizzo di studi frequentato e delle
esperienze effettuate nel corso di studi, immagini una gamma di tessuti da proporgli e, dopo
una ponderata scelta, avanzi una serie di ipotesi per la realizzazione di tessuti particolari, a tinta
unita o arricchiti da idonee decorazioni ed elaborazioni.
Particolare attenzione dovrà essere posta ai colori che caratterizzano le creazioni dello stilista
preferito.
Si chiedono i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo con tavole di ambientazione

-

realizzazione di un modello o del prototipo, anche parziale, di un elemento significativo

-

scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
E’ consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

