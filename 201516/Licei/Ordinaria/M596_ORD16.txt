Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M596 – ESAME DI STATO DI ISTRUZIONE SECONDARIA SUPERIORE
Indirizzo: LIB9 - DESIGN
CURVATURA ARTE DELL'ARREDAMENTO E DEL LEGNO
Tema di: DISCIPLINE PROGETTUALI DESIGN (ARREDAMENTO E LEGNO)
Un’ importante struttura museale sta completamente riorganizzando la Galleria in cui è esposta
una ricchissima collezione di “ori” storici provenienti da scavi archeologici.
Della collezione fanno parte manufatti così raffinati e preziosi che i curatori hanno voluto
chiamare la mostra permanente “L’oro degli dei”.
Per l’allestimento della galleria si dovranno prevedere teche, di diverse dimensioni e fogge, atte
a mettere nel dovuto risalto le opere più importanti. Adeguati spazi e rilevanza dovranno essere
riservati alla reception, alla biglietteria ed al bookshop nel quale saranno proposti in vendita,
unitamente al catalogo ed a libri di carattere specifico, anche rivisitazioni o accurate
riproduzioni degli esemplari più significativi della collezione.
Il candidato, sulla base delle metodologie progettuali e laboratoriali proprie dell’indirizzo di
studi frequentato e delle esperienze effettuate, ipotizzi soluzioni complessive per uno degli
spazi, concentri poi la sua attenzione su un importante elemento di arredo che caratterizzi
l’ambiente proponendo tutte le fasi per la sua realizzazione.
Si chiedono i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo con tavole di ambientazione

-

realizzazione di un modello o del prototipo di un elemento significativo

-

scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
E’ consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

