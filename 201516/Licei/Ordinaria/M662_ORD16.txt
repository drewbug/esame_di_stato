Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M662 – ESAME DI STATO DI ISTRUZIONE SECONDARIA SUPERIORE
Indirizzo: LI07 – AUDIOVISIVO MULTIMEDIALE
Tema di: DISCIPLINE AUDIOVISIVE E MULTIMEDIALI
Le energie rinnovabili
Uno dei problemi più urgenti che la società contemporanea deve risolvere è quello dell'energia. Le
riserve di “combustibili fossili” (come petrolio, metano, carbone) sono destinate inevitabilmente a
esaurirsi. Occorre quindi investire in fonti di energie rinnovabili e pulite come l’energia eolica o
l’energia solare, reinventando impianti, strumenti e apparecchiature per la loro produzione e
utilizzazione.
Data l’attualità del tema, che da diversi decenni coinvolge scienziati, economisti, politici, artisti, la
RAI vuole dedicare alle energie rinnovabili una serie di trasmissioni, per informare e sensibilizzare,
in modo corretto e consapevole, una vasta fascia di pubblico. Ogni trasmissione sarà dedicata a una
forma di energia differente. A tale scopo viene bandito un concorso per “giovani creativi”, il cui tema
è l’invenzione dello spot pubblicitario di presentazione della serie, della durata di 30 secondi.
Il candidato, calandosi nel ruolo di partecipante al concorso, affronti il tema e progetti la sua proposta.
Sono richiesti:


Titolo della serie;



Target di riferimento e slot orario;



Schizzi preliminari e bozzetti;



Lo storyboard;



La realizzazione di un prototipo di una parte significativa del progetto;



La relazione finale sulle scelte di progetto.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se
la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

