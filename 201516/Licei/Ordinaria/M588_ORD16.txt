Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M588 – ESAME DI STATO DI ISTRUZIONE SECONDARIA SUPERIORE
Indirizzo: LIC9 - DESIGN
CURVATURA ARTE DELLA CERAMICA
Tema di: DISCIPLINE PROGETTUALI DESIGN (CERAMICA)
Nel tempo in cui resine e materiali sintetici sembrano dominare nell’edilizia, nell’arredamento,
nell’abbigliamento e in tanti altri settori, l’uso della ceramica - forse il più antico dei materiali
foggiati dall’essere umano per facilitarsi la vita - è sempre vivo, efficace e capace di nobilitare
qualsiasi oggetto; il suo impiego nei secoli ha saputo conservarne e modificarne forme e colori
trasformandosi da umile suppellettile a straordinario elemento di design, indispensabile oggi
sia per la sua fruibilità che per l’ aspetto estetico, antico e sempre nuovo, che trova le radici
nella tradizione ma sa guardare al futuro; in particolare nella casa conserva un ruolo da
protagonista nei rivestimenti delle pavimentazioni e delle pareti sia in ambienti di
rappresentanza che in spazi di servizio, nei sanitari igienici di forme sempre rinnovate, in
elementi di arredo importanti come in delicati e raffinati complementi, in oggetti di utilità
quotidiana come in preziosi piatti e stoviglie.
Il candidato - immaginando la sua casa ideale - sulla base delle metodologie progettuali e
laboratoriali proprie dell’indirizzo di studi frequentato e delle esperienze effettuate, ipotizzi la
realizzazione di una serie dei prodotti sopraelencati e, dopo una ponderata scelta, concentri la
sua attenzione su alcuni elementi proponendo tutte le fasi per la loro realizzazione e ponendo
particolare attenzione all’armonia delle forme e dei colori.
Si chiedono i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo con tavole di ambientazione

-

realizzazione di un modello o del prototipo di almeno un elemento significativo

-

scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
E’ consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

