Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M603 – ESAME DI STATO DI ISTRUZIONE SECONDARIA SUPERIORE
Indirizzo: LIA9 - DESIGN
CURVATURA ARTE DEI METALLI, DELL'OREFICERIA E DEL CORALLO
Tema di: DISCIPLINE PROGETTUALI DESIGN (METALLI, OREFICERIA E CORALLO)
“Gioie fantastiche” è una mostra nazionale della creatività riservata al settore orafo,
organizzata in un centro specializzato nell’industria del gioiello.
I promotori intendono stimolare la realizzazione di oggetti rispondenti alle esigenze di un
target di possibili compratori che - per età, impegni lavorativi, gusti - richiede monili di facile
indossabilità.
Tali manufatti dovranno presentare aspetti di novità rispetto alla tradizione ma
contemporaneamente dovranno essere studiati con grande cura del dettaglio, del particolare,
dell’abbinamento di materiali diversi anche non preziosi.
Alla mostra è abbinato un concorso destinato ai nuovi designer ed al vincitore verrà assicurata
la messa in produzione dell’oggetto proposto.
Il candidato - rispondendo alle finalità del concorso, sulla base delle metodologie progettuali
e laboratoriali proprie dell’indirizzo di studi frequentato e delle esperienze effettuate - ipotizzi
un complemento di abbigliamento prevedendo l’utilizzo di metalli più e/o meno preziosi
eventualmente uniti a pietre di vario genere e, ove il corso abbia contemplato esperienze di
lavorazione del corallo, con l’inserimento di questo prezioso materiale.
Sono richiesti i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo corredato da tavole illustrative

-

scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
E’ consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

