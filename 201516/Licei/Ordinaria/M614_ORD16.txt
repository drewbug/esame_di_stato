Pag. 1/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M614 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
La presente prova è costituita sia da una prova di danza classica sia da una prova di danza
contemporanea. Il candidato svolga la prova in base al percorso formativo seguito.
PROVA DI DANZA CLASSICA – 1° GIORNO
La prova prevede una esibizione collettiva ed una relazione accompagnatoria scritta.
Si invita il Presidente a somministrare ai candidati la relazione accompagnatoria scritta dopo
l’esibizione collettiva.
Esibizione collettiva (durata massima 2 ore)
L’esibizione collettiva dei candidati della Sezione Danza Classica, che prevede il coinvolgimento di tutti
gli allievi, si articolerà nei seguenti ambiti:


Ambiti della Sezione Danza Classica:
Al centro:
1. Piccolo e grande Adagio.
2. Pirouettes e giri nelle grandi pose.
3. Passi saltati: piccolo (anche con batterie), medio e grande sbalzo.
4. Principali forme di virtuosismo:



a.

Passi sulle punte per le candidate

b.

Giri (a terra e in aria) e salti (batterie) per i candidati

Contenuti relativi a ciascun Ambito.
Combinazioni da svolgersi al centro della sala:
1.

Combinazioni di movimenti d’Adagio volte a dimostrare la padronanza tecnica,
l’interiorizzazione del gesto e la qualità musicale ed espressiva, differenziate per il piccolo e il
grande Adagio.

2.

Combinazioni di vari passi a terre e di collegamento con pirouettes mirate ad evidenziare la
coordinazione e la qualità dinamica e musicale.

3.

Combinazioni di passi saltati volte a dimostrare la padronanza tecnica e la conoscenza della
struttura dinamico-ritmica del piccolo sbalzo (anche con batterie) e del medio e grande sbalzo.

4a. Combinazioni di passi sulle punte per le candidate:
a.

Combinazioni di carattere lirico

b.

Combinazioni di carattere brillante

4b. Combinazioni di giri e salti per i candidati:
a.

Giri in aria

b.

Batterie

Pag. 2/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M614 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
Conclusa l’esibizione collettiva, i candidati si predispongano allo svolgimento della relazione
accompagnatoria, che sarà redatta da ciascun candidato sulla base dell’analisi degli elementi
tecnici dell’esibizione e sarà svolta con gli opportuni riferimenti alla Storia della danza.
Relazione accompagnatoria scritta – Traccia (durata massima 4 ore)
Partendo dalle conoscenze pratico-teoriche nel campo della danza classica acquisite nel percorso di
studi coreutici, focalizza l’analisi sui concetti di en dehors e en dedans. Approfondisci l’aspetto
tecnico, stilistico ed espressivo di un movimento o di un passo sperimentato nell’esibizione
collettiva che sia indicativo dei concetti suddetti. Completa quindi la relazione contestualizzando
storicamente gli esempi coreografici da te proposti sulla base delle conoscenze acquisite in
particolare nell’ultimo anno di studi.

Consegne:
1.

Illustra almeno due movimenti o passi presenti negli ambiti dell’esibizione collettiva, in cui
siano evidenziati i concetti di en dehors e en dedans.

2.

Individua quale dei quattro ports de bras codificati dalla Scuola russa sia quello in cui il
movimento simmetrico delle braccia disegni un percorso en dehors.

3.

Focalizza l’attenzione sulla gestualità di un personaggio del balletto del repertorio classico in
cui gli atteggiamenti en dehors e/o en dedans della parte superiore del corpo siano l’espressione
di particolari stati d’animo.

4.

Collegandoti all'analisi gestuale del personaggio scelto, descrivi brevemente la scena del
balletto cui fai riferimento e cita uno o più interpreti che a tuo avviso hanno saputo
caratterizzare al meglio il ruolo preso in esame.

____________________________
Durata massima complessiva della prova: 6 ore.
È consentito ai candidati, durante lo svolgimento della relazione scritta, usare il dizionario di Lingua francese.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

Pag. 3/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M614 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
PROVA DI DANZA CONTEMPORANEA – 1° GIORNO
La prova prevede una esibizione collettiva ed una relazione accompagnatoria scritta.
Si invita il Presidente a somministrare ai candidati la relazione accompagnatoria scritta dopo
l’esibizione collettiva.
Esibizione collettiva (durata massima 2 ore)
L’esibizione collettiva dei candidati della Sezione Danza Contemporanea, che prevede il
coinvolgimento di tutti gli allievi, si articolerà nei seguenti ambiti:


Ambiti della Sezione Danza Contemporanea:
1.
2.
3.
4.

Moduli dinamico-ritmici nei diversi livelli dello spazio: centro e periferia; gravità e forza;
direzioni e livelli.
Sospensione e swings nelle diversificate modalità di accento: declinazioni del peso;
tensione e rilascio, rapporto musica-danza.
Cadute in asse e fuori asse: cadute e recuperi; spostamento del peso; curve torsioni e tilt.
Salti nei diversi livelli dello spazio: appoggi e spinte; uso dell’energia; percorsi spaziali.

Conclusa l’esibizione collettiva, i candidati si predispongano allo svolgimento della relazione
accompagnatoria, che sarà redatta da ciascun candidato sulla base dell’analisi degli elementi
tecnici dell’esibizione e sarà svolta con gli opportuni riferimenti alla Storia della danza
Relazione accompagnatoria scritta – Traccia (durata massima 4 ore)
Partendo dal tema "Contrapposizione fra Salto e Caduta", descrivi l'esecuzione di tale
opposizione nello stile praticato nella prova tecnica collettiva e analizzane la funzione simbolica
ed espressiva attingendo alle tue conoscenze nell’ambito del programma di Storia della danza.
Consegne:
1.

Soffermati su come, sia sul piano simbolico sia su quello reale, l'audacia del salto implichi il
rischio della caduta.

2.

Osserva quanto la forza sia necessaria per esprimere la leggerezza.

3.

Cita personaggi della storia della danza del Novecento che hanno utilizzato queste due
dinamiche come concetti chiave della loro poetica e del loro stile.

4.

Arricchisci la relazione prendendo in esame alcuni esempi coreografici.

____________________________
Durata massima complessiva della prova: 6 ore.
È consentito ai candidati, durante lo svolgimento della relazione scritta, usare il dizionario di Lingua inglese.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

