Pag. 1/1

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M662 – ESAME DI STATO DI ISTRUZIONE SECONDARIA SUPERIORE
Indirizzo: LI07 – AUDIOVISIVO MULTIMEDIALE
Tema di: DISCIPLINE AUDIOVISIVE E MULTIMEDIALI

L’angolo dell’arte
Un canale televisivo di rilevanza nazionale decide di proporre, con cadenza settimanale, un
programma che, in ciascuna puntata, conterrà la presentazione di un artista, di un movimento artistico,
di una tematica connessa con l’arte contemporanea o un documentario incentrato su un gruppo di
artisti emergenti e sulla loro produzione.
Il programma, dal titolo “L’angolo dell’Arte”, sarà dedicato sia alle arti “figurative” che a quelle
performative.
Il candidato progetti uno spot per reclamizzare il programma, della durata massima di trenta secondi,
destinato alla “TV della metropolitana”, che trasmette in esclusiva nelle linee metropolitane di Milano
e Roma, attraverso schermi di grande formato posizionati nelle banchine di attesa dei treni.
Sono richiesti:


Target di riferimento e slot orario.



Schizzi preliminari e bozzetti.



Lo storyboard.



La realizzazione di un prototipo di una parte significativa del progetto.



La relazione finale sulle scelte di progetto.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se
la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

