Pag. 1/1

Sessione straordinaria 2016
Seconda prova scritta

Ministero dell’Istruzione, dell’ Università e della Ricerca
M507 – ESAME DI STATO DI ISTRUZIONE SECONDARIA SUPERIORE

R

Indirizzo: LIC6 – ARTI FIGURATIVE

IU

CURVATURA ARTE DEL PLASTICO - PITTORICO

Piero della Francesca e la modernità

IM

Tema di: DISCIPLINE PITTORICHE

AT
T

A Forlì, presso i Musei San Domenico, è stata inaugurata nel febbraio 2016 una mostra dal titolo
“Piero della Francesca. Indagine su un mito”.

LI

La mostra ha ripercorso l’affascinante rispecchiamento tra critica e arte, tra ricerca storiografica e
produzione artistica avvenuto intorno alla figura di Piero della Francesca soprattutto nell’Ottocento e
nel Novecento.

M

E

AG

Piero della Francesca, maestro della prospettiva, definito dal matematico Luca Pacioli “il monarca
della pittura”, è uno dei massimi esponenti del Quattrocento italiano. Dopo un lungo periodo di oblio,
venne riscoperto nell’Ottocento e la sua arte esercitò un forte influsso su molti artisti, da Degas ai
macchiaioli, dai postimpressionisti a Cézanne. Ma è nel Novecento che si costruisce il suo mito; la
sua opera affascinante e misteriosa è tenuta come modello da artisti che ne apprezzano di volta in
volta l'astratto rigore formale e la norma geometrica, o l'incanto di una pittura rarefatta e sospesa,
pronta a caricarsi di significati inquietanti.

R

Tra gli artisti affascinati dalla grandezza di Piero si possono ricordare Carrà, De Chirico, Casorati,
Donghi, Morandi, ma anche l’americano Hopper e il francese Balthus.

N

FO

A partire dall’opera di Piero della Francesca e di alcuni degli artisti fin qui citati, il candidato
proponga un’opera o un pannello decorativo, con una o più immagini, che rappresenti una sua
interpretazione della modernità del pittore di Borgo Sansepolcro e che riveli l’attualità compositivopittorica della sua produzione.

A

C

O

Sulla base delle metodologie progettuali e laboratoriali proprie dell’indirizzo di studi frequentato e in
coerenza con il suo percorso artistico, il candidato scelga il linguaggio espressivo a lui più congeniale
e progetti un’opera grafico-pittorica illustrandone il percorso ideativo. In fase progettuale il candidato
definirà, liberamente, le dimensioni dell’opera proposta ed eventualmente il contesto nel quale essa
dovrebbe essere collocata; in considerazione dell’indirizzo di studi frequentato il candidato potrà,
esclusivamente in fase progettuale, prevedere l’inserimento nell’opera di elementi tridimensionali.

PI

Si richiedono i seguenti elaborati:

C

O



schizzi preliminari e bozzetti con annotazioni;



progetto esecutivo con misure dell’opera ed eventuali tavole di ambientazione;



opera originale 1:1 o particolare dell’opera in scala eseguito con tecnica libera;



relazione illustrativa con specifiche tecniche e descrizione delle peculiarità dell’opera e,
eventualmente, del luogo prescelto per accoglierla.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se
la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

