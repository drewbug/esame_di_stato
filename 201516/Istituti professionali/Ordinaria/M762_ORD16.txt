Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M762 – ESAME DI STATO DI ISTRUZIONE SECONDARIA SUPERIORE
Indirizzo: IPAM - MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA MECCANICA
Tema di: TECNOLOGIE, INSTALLAZIONE, MANUTENZIONE, APPARATI,
IMPIANTI CIVILI E INDUSTRIALI

Il candidato svolga la prima parte della prova e due dei quesiti proposti nella seconda parte.
PRIMA PARTE
Con il termine macchina si indica, in campo tecnologico, un dispositivo composto da diversi
componenti, a volte complesso, che ha lo scopo di compiere un lavoro, potenziando il lavoro fatto
dall’uomo, o in grado di trasformare l’energia da una forma ad un’altra. Sono esempi di macchina i
torni, le fresatrici, i trapani, ma anche le caldaie, i compressori, i frigoriferi.
Il candidato, dopo aver scelto una delle macchine studiate durante il proprio percorso di studio:


ne dia una definizione, elenchi e descriva i componenti principali e spieghi come questi
concorrono al funzionamento della macchina stessa;



predisponga un piano di manutenzione della macchina, evidenziando la periodicità degli
interventi, gli strumenti da utilizzare, i rischi connessi alle attività da svolgere e tutto quanto
concorra ad eseguire la manutenzione in sicurezza;



faccia un stima dei costi di manutenzione annuali legati alla macchina, elaborando il relativo
preventivo di spesa.

Eventuali dati non espressamente presenti nel testo possono essere assunti dal candidato, purché
risultino contestualizzati e giustificati appropriatamente.
SECONDA PARTE
1.

Il candidato, facendo riferimento ad un’attività pratica svolta in ambiente scolastico o durante
un’esperienza lavorativa e/o di stage, descriva un intervento di smontaggio e rimontaggio di un
componente tecnico, spiegando le successive fasi dell’intervento. Si delinei la strategia operativa,
mettendo in risalto gli attrezzi necessari, i dispositivi di sicurezza da adottare, eventuale materiale
di consumo o pezzi di ricambio da utilizzare. Elabori inoltre un documento di collaudo che
garantisca, al termine dell’intervento, il corretto funzionamento del dispositivo.

2.

Un impianto di generazione dell’aria compressa è alimentato da due compressori che possono
lavorare contemporaneamente o alternativamente, a seconda della portata di aria richiesta
dall’utenza. Si chiede al candidato di scegliere, tra le tipologie di manutenzione previste dalla
normativa, quelle che si ritengono più idonee, motivando le scelte fatte. Si chiede inoltre un
parere sulla telemanutenzione e/o teleassistenza, valutando se tale tecnologia potrebbe fornire un
valido supporto al servizio di manutenzione richiesto.

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M762 – ESAME DI STATO DI ISTRUZIONE SECONDARIA SUPERIORE
Indirizzo: IPAM - MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA MECCANICA
Tema di: TECNOLOGIE, INSTALLAZIONE, MANUTENZIONE, APPARATI,
IMPIANTI CIVILI E INDUSTRIALI

3.

Il termine inglese “troubleshooting” indica il processo di identificazione ed eliminazione di un
guasto. Il processo deve essere sequenziale, logico, progressivo ed è necessario per un approccio
sistematico ad una manutenzione efficace. Il candidato predisponga un foglio di diagnosi atto a
selezionare, catalogare, filtrare le cause di guasto di un impianto o di una macchina, allo scopo
di ridurre al minimo il numero di cause possibili. Si contestualizzi eventualmente il foglio di
diagnosi richiesto mediante un caso applicativo.

4.

Un’officina meccanica è provvista di 18 torni uguali funzionanti nella fase dei guasti casuali. In
un intervallo di tempo di 1500 ore si verificano 6 guasti ed in particolare dopo 250, 600, 680,
720, 1230 e 1350 ore. Si chiede al candidato di calcolare il tasso di guasto delle macchine e di
calcolarne l’affidabilità nell’intervallo di tempo considerato. Rappresenti inoltre la curva
dell’affidabilità, descrivendone le diverse fasi.

___________________________
Durata massima della prova: 6 ore.
È consentito soltanto l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

