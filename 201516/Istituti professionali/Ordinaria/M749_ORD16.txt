Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M749 – ESAME DI STATO DI ISTRUZIONE SECONDARIA SUPERIORE
Indirizzo: IP09 - MANUTENZIONE E ASSISTENZA TECNICA
Tema di: TECNOLOGIE TECNICHE, INSTALLAZIONE E MANUTENZIONE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Una struttura adibita a concessionaria di automobili è composta da una zona all’aperto dove sono
parcheggiate auto nuove e usate e da ampi saloni per uffici e showroom. Nell’ambito della
manutenzione, l’impresa incaricata deve, tra l’altro, controllare il cancello automatico che dà accesso
alla struttura e le porte a vetro scorrevoli all’ingresso dei saloni. Il cancello, una volta aperto la
mattina, si richiude all’orario previsto o tramite comando posto in ufficio. Il candidato, fatte eventuali
ipotesi aggiuntive:
1. descriva, anche tramite schema, i dispositivi presenti nell’impianto relativo al cancello e
specifichi, in particolare, come avviene la movimentazione dello stesso;
2. indichi i possibili guasti che impediscono la chiusura del cancello e le metodologie per effettuare
le relative verifiche;
3. illustri le principali attività da svolgere per effettuare la manutenzione ordinaria delle porte
scorrevoli;
4. proponga un format per la registrazione delle verifiche e degli interventi di manutenzione
effettuati sulle porte scorrevoli.
SECONDA PARTE
1. L’apertura delle porte scorrevoli di ingresso agli uffici e saloni è garantita automaticamente se
entrambi i fine corsa sono funzionanti. Sapendo che il tasso di guasto del fine corsa è pari a
1 = 5 *10-3 anno-1, il candidato determini l’affidabilità dell’impianto dopo 5 anni e dopo quanti
anni la stessa è pari al 90%.
2. In seguito ad una riqualificazione energetica ad una ditta di manutenzione viene chiesta la
sostituzione dei corpi illuminanti all’interno del salone e dello showroom. Il candidato, ipotizzi
le fasi operative comprensive del collaudo finale dell’impianto riqualificato e dopo aver valutato
la tipologia dei rischi per ciascuna fase indichi le misure di prevenzione e protezione e la tipologia
del DPI da adottare.
3. Il verbale redatto dal manutentore della caldaia a servizio dell’impianto termico della zona uffici
consiglia la sostituzione della stessa. Il candidato illustri le probabili cause che hanno portato alla
sostituzione e pianifichi l’intervento d’installazione avendo cura di descrivere quali mezzi,
attrezzature e risorse umane prevede di utilizzare.
4. Ad una ditta di impianti termoidraulici viene chiesta la sostituzione di una caldaia a gas murale
a servizio di un appartamento. La nuova caldaia da installare ha le seguenti caratteristiche:
Camera aperta, Portata termica nominale 26,7 kW ed un prezzo di listino pari a 890,00 euro. Si
chiede al candidato di effettuare un’analisi del preventivo da esporre al committente e la
realizzazione di un diagramma di Gantt con i relativi tempi di tutte le fasi di lavoro.
____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

