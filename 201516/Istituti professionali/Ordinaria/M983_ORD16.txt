Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M983 – ESAME DI STATO DI ISTRUZIONE SECONDARIA SUPERIORE
Indirizzo: IPA9 – MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA INFORMATICA
Tema di: TECNOLOGIE DI INSTALLAZIONE E DI MANUTENZIONE
DI APPARATI E IMPIANTI CIVILI E INDUSTRIALI
Tipologia b
Il candidato (che potrà avvalersi delle conoscenze e competenze maturate attraverso esperienze di
alternanza scuola-lavoro, stage o formazione in azienda) svolga la prima parte della prova e due
tra i quesiti proposti nella seconda parte.
PRIMA PARTE
WebAssistant è una società che offre servizi di manutenzione hardware e software alle infrastrutture
informatiche di enti della Pubblica Amministrazione (ad es. comuni, aziende sanitarie, aziende
municipalizzate ecc….).
Il servizio offerto prevede una struttura di pronto intervento, composta da tecnici che operano presso
la sede di WebAssistant e garantiscono telemanutenzione e teleassistenza a favore di ciascuna
struttura che viene assistita (come ospedali, poliambulatori, sedi comunali ecc….); tali tecnici poi, in
caso di necessità, svolgono interventi di manutenzione diretta in loco. I dipendenti della struttura
assistita, quando rilevano problemi hardware o software ai dispositivi informatici (PC desktop,
portatili, tablet, apparati di rete…), segnalano il problema ai tecnici di WebAssistant, o contattandoli
telefonicamente ad un numero verde o interagendo tramite un’applicazione di assistenza remota
installata sul proprio PC. Quando si rende necessario un intervento di manutenzione diretta in loco
presso la struttura assistita, WebAssistant rende disponibile ai propri tecnici un kit di pronto
intervento.
Il candidato
1.

descriva tecniche e strumenti di svolgimento dell’attività di telemanutenzione e teleassistenza
che WebAssistant può realizzare, anche formulando ulteriori ipotesi aggiuntive;

2.

descriva la procedura di teleassistenza da seguire in caso di uno specifico guasto hardware (a
scelta del candidato) ad un personal computer, segnalato per via telefonica al numero verde;

3.

elenchi le strumentazioni che ritiene debba contenere il kit di pronto intervento in dotazione ai
tecnici di WebAssistant;

4.

ipotizzando che si verifichi un guasto hardware alla scheda video del personal computer,
definisca la procedura di sostituzione della scheda stessa, svolta in loco dai tecnici di
WebAssistant, approfondendo anche le misure da adottare perché l’intervento sia effettuato nel
rispetto della normativa sulla sicurezza; descriva poi la procedura di collaudo del corretto
funzionamento hardware e software della scheda video sostituita;

5.

descriva, eventualmente servendosi di una rappresentazione grafica, la struttura del documento
utilizzato per registrare l’intervento di assistenza effettuato.

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M983 – ESAME DI STATO DI ISTRUZIONE SECONDARIA SUPERIORE
Indirizzo: IPA9 – MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA INFORMATICA
Tema di: TECNOLOGIE DI INSTALLAZIONE E DI MANUTENZIONE
DI APPARATI E IMPIANTI CIVILI E INDUSTRIALI
Tipologia b
SECONDA PARTE
1.

In riferimento al tema proposto nella prima parte, il candidato illustri un ipotetico piano di
manutenzione programmata hardware e software delle attrezzature informatiche presenti nella
struttura assistita, a corredo di una proposta di contratto di manutenzione e assistenza tecnica. Si
ipotizzi che le attrezzature informatiche disponibili ammontino a 120 PC collegati in rete locale,
30 stampanti laser, 10 stampanti a getto d’inchiostro, 10 switch, 1 modem/router ADSL, un
firewall.

2.

In riferimento al tema proposto nella prima parte, il candidato immagini che la struttura assistita
voglia espandere la propria rete LAN, aggiungendo 15 computer in una nuova ala dell’edificio.
Il candidato descriva, anche tramite uno schema, gli interventi necessari sull’impianto elettrico
oppure sulla rete LAN.

3.

Il candidato esponga i concetti di Affidabilità, Disponibilità, Manutenibilità e Sicurezza riferiti a
dispositivi o apparati informatici.

4.

Il lessico del settore informatico è caratterizzato dall’uso frequente di termini tecnici in lingua
inglese, riferiti tra l’altro a dispositivi (es. motherboard), apparati (es. router), programmi (es.
wordprocessor) o attività/protocolli (es. netmask). Il candidato scelga quattro termini tecnici in
lingua inglese ed illustri brevemente in italiano (sia a parole che eventualmente con schemi) la
realtà a cui tali termini si riferiscono, immaginando di dovere dare spiegazioni illustrative ad un
cliente non esperto del settore.

____________________________
Durata massima della prova: 6 ore.
È consentito l’uso di manuali tecnici e di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dall'inizio della prova.

