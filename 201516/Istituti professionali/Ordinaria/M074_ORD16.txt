Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M074 – ESAME DI STATO DI ISTRUZIONE SECONDARIA SUPERIORE
Indirizzo: IP03 – SERVIZI SOCIO-SANITARI
ARTICOLAZIONE ARTI AUSILIARIE PROFESSIONI SANITARIE - ODONTOTECNICO
Tema di: SCIENZE DEI MATERIALI DENTALI E LABORATORIO
Il candidato svolga la prima parte della prova e due tra i quesiti proposti nella seconda parte.
PRIMA PARTE
Su una paziente con pochi denti residui, nell’arcata superiore, viene valutata la possibilità di
realizzare un ponte circolare su impianti. Dalle indagini preliminari, l’intervento implantare risulta
possibile. Vista l’estensione del lavoro, l’odontoiatra decide di procedere con una protesi in metalloceramica. Il candidato illustri i principali passaggi operativi che lo coinvolgono in qualità di
odontotecnico. Descriva inoltre le caratteristiche dei materiali utilizzati, supponendo di ottenere la
sottostruttura metallica per fusione a cera persa di leghe non nobili ed il rivestimento estetico
attraverso l’applicazione di una ceramica compatibile.
SECONDA PARTE
Il candidato risponda a due, e solo due, dei seguenti quesiti e presenti per ognuno le linee operative
e le motivazioni delle soluzioni prospettate.
1.

Nella realizzazione del ponte circolare, per il caso clinico proposto nella prima parte, sono
utilizzate leghe metalliche non nobili. Tali materiali possono incorrere nella corrosione;
illustrare brevemente il fenomeno ed indicare le precauzioni opportune.

2.

In alternativa alla ceramica la sottostruttura metallica potrebbe essere rivestita con una resina
composita. Descrivere la composizione del materiale e le sue caratteristiche.

3.

Descrivere, in linea generale, i principali meccanismi di presa dei materiali da impronta elastici.

4.

Nella composizione di resine e ceramiche dentali rientrano alcuni additivi che conferiscono al
materiale le caratteristiche e le proprietà idonee all’uso. Individuare tali sostanze e spiegarne la
funzione.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

