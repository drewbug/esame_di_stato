Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
IPT8 – ESAME DI STATO DI ISTRUZIONE SECONDARIA SUPERIORE
Indirizzo: IPT8 – SERVIZI SOCIO-SANITARI
Tema di: PSICOLOGIA GENERALE ED APPLICATA
Il candidato svolga la prima parte della prova e due tra i quesiti proposti nella seconda parte.
PRIMA PARTE
“Angela ha un passato difficile di maltrattamenti in famiglia e a causa dei suoi comportamenti, al
limite fra la ribellione adolescenziale e la devianza, non è sempre stato possibile intercettare i suoi
reali bisogni. Ora è una ragazza-madre. Quando è nato il suo bambino aveva solo 13 anni. Adesso
il bambino ha un anno e 4 mesi ma Angela non ha mai ripreso la scuola.
Ha un fidanzato, il padre del bambino, che vede in momenti fissati dagli assistenti sociali.
Angela vive in una comunità di accoglienza per ragazze come lei nella quale vigono regole precise
sulla convivenza e sulle reciproche responsabilità alle quali non sempre Angela sembra riuscire ad
adeguarsi.
Nella comunità, le ragazze madri sono assistite da alcune educatrici e da una psicoterapeuta che
hanno come obiettivo quello di monitorare il legame fra il bambino e la madre nella prospettiva di
costruire un pieno legame genitoriale anche, in futuro, con la figura paterna”.
Il candidato illustri le caratteristiche di un possibile progetto di intervento sulla situazione sopra
descritta indicando:
-

i reali bisogni di Angela (ipotizzabili in base alla descrizione del caso);

-

possibili difficoltà psicologiche e relazionali di Angela nella relazione con il bambino;

-

il tipo di intervento psicologico a supporto della crescita di Angela e del bambino;

-

un possibile progetto di sviluppo esistenziale della coppia madre-figlio nel breve e medio
termine.

SECONDA PARTE
1.

Quali conseguenze possono derivare da un inadeguato processo di attaccamento del bambino
verso la madre secondo la teoria di J. Bowlby o da una inadeguatezza della madre secondo la
teoria di Winnicott?

2.

Quali sono i trattamenti disponibili nella terapia del dolore, cronico e non?

3.

Quali sono i valori fondamentali e i principi deontologici dell’operatore socio-sanitario?

4.

Quali sono le procedure previste per legge per l’assegnazione di un soggetto ad una comunità
terapeutica?

____________________________
Durata massima della prova: 6 ore.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

