Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M933 – ESAME DI STATO DI ISTRUZIONE SECONDARIA SUPERIORE
Indirizzo: IPIB - PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA CHIMICO - BIOLOGICO
Tema di: TECNICHE DI PRODUZIONE E DI ORGANIZZAZIONE

Il candidato svolga la prima parte della prova e due tra i quesiti proposti nella seconda parte.
PRIMA PARTE
L’etanolo è un prodotto dalle molteplici applicazioni. La sua produzione per via fermentativa ha
origini antiche. Oggi il processo industriale viene prevalentemente realizzato per via biotecnologica
per ridurre il rischio di inquinamento a livello ambientale ma anche per poter utilizzare gli scarti di
sostanze contenenti carboidrati. Il candidato illustri le attività di analisi, scelta e decisione necessarie
per l’individuazione e predisposizione delle fasi per la realizzazione del prodotto, mettendo in
particolare evidenza il biochimismo della fermentazione, i microrganismi e i substrati impiegati.
SECONDA PARTE
1.

In riferimento alla produzione di etanolo illustrare le tipologie dei bioreattori evidenziandone
vantaggi e svantaggi.

2.

Disegnare lo schema a blocchi di una produzione fermentativa.

3.

Spiegare le caratteristiche strutturali e funzionali degli enzimi e il loro ruolo determinante nei
processi biotecnologici.

4.

Con riferimento ai settori produttivi affrontati nel proprio corso di studi, basandosi su situazioni
professionali ed esperienze effettuate in laboratorio, in stage o in alternanza scuola-lavoro,
illustrare una attività produttiva attraverso una sequenza di istruzioni.

____________________________
Durata massima della prova: 6 ore.
È consentito l’uso di manuali relativi alle simbologie UNICHIM, di mascherine da disegno e di calcolatrici tascabili non
programmabili.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

