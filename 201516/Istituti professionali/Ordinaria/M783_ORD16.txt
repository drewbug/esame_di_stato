Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M783 – ESAME DI STATO DI ISTRUZIONE SECONDARIA SUPERIORE
Indirizzo: IPAV – PRODUZIONI INDUSTRIALI E ARTIGIANALI
ARTICOLAZIONE INDUSTRIA
OPZIONE PRODUZIONI AUDIOVISIVE
Tema di: LINGUAGGI E TECNICHE DELLA PROGETTAZIONE E
COMUNICAZIONE AUDIOVISIVA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Negli ultimi anni, grazie alle tecnologie “leggere” di ripresa e di post-produzione, si sta diffondendo
la figura del videomaker, che assomma in sé molteplici competenze creative, tecniche e di
autoimprenditorialità. Il candidato tracci un confronto tra le pratiche produttive del mondo
professionale televisivo e cinematografico e quelle delle produzioni realizzate dai videomakers,
soffermandosi sulle tipologie di prodotti realizzati e sul mercato che si apre a chi si cimenta in questa
attività.
SECONDA PARTE
1.

In riferimento alla traccia assegnata, il candidato approfondisca gli aspetti tecnici delle
attrezzature impiegate nelle produzioni leggere (telecamere e accessori, corpi illuminanti,
microfoni, hardware e software per la produzione e la post-produzione ecc.).

2.

Per qualsiasi produzione a sfondo narrativo si pone la questione delle ambientazioni e della
recitazione. Il candidato si soffermi sul ruolo ed i compiti attribuiti a scenografi e attori e sulla
loro collaborazione con il regista.

3.

Il candidato descriva le soluzioni da adottare per arricchire, nel rispetto della legalità e del diritto
d’autore, un audiovisivo con una colonna musicale.

4.

Il candidato spieghi quali interventi correttivi e creativi possono essere applicati al colore,
descrivendo procedure e attrezzature necessarie.

____________________________
Durata massima della prova: 6 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

