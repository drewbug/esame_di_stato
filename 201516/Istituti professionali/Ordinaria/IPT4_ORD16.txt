Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
IPT4 – ESAME DI STATO DI ISTRUZIONE SECONDARIA SUPERIORE
Indirizzo: IPT4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: TECNICHE DI PRODUZIONE E DI ORGANIZZAZIONE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Le regioni Alpine hanno una grande conoscenza nella gestione del bosco, nella selezione e nella
lavorazione del legno; questo patrimonio di abilità e tradizione ha portato un gruppo di
imprenditori Altoatesini ad esprimere interesse nell’investire nella più avanzata tecnologia oggi
disponibile, pensando di realizzare un nuovo tipo di pannello costruttivo di tipo Xlam che possieda
qualità uniche e innovative, che si possa inserire strategicamente in un mercato altamente
competitivo come quello dell’edilizia in genere (il pannello è realizzato in legno ingegnerizzato
composto da almeno tre strati di tavole in legno di conifera reciprocamente incrociati ed incollati,
ad elevata valenza prestazionale adeguato agli impieghi strutturali più spinti).
Occorre loro una struttura minima di Business Plan per la creazione di una società che produca,
appunto, elementi strutturali in legno altamente ingegnerizzati e che fornisca inoltre a progettisti e
imprese un proprio supporto tecnico, garantendo prodotti certificati e realizzati in filiera corta con
legname tracciato.
Il Compito:
Fase 1
Descrivere, con gli strumenti necessari ed i requisiti richiesti, l’idea di progetto sopra indicata,
comprendente la Mission, una breve definizione del business e una valutazione sul vantaggio
strategico. Si dividano inoltre le diverse fasi dei lavori previsti in macrofasi, realizzando un
diagramma di Gantt; si definisca un budget su cui poter operare, diviso tra budget di avviamento e
budget operativo, per realizzare un preventivo economico di massima compatibile con le
disponibilità del proprio target. Si individuino i punti strategico/finanziari da cui è possibile
evincere la scelta fatta per tale obiettivo.
Fase 2
Realizzare una breve presentazione tecnica visuale, che descriva in particolare:
A) Le scelte che l’azienda dovrà operare nella definizione della Location da occupare.
B) Una panoramica del conto economico.
C) Un’idea del personale da utilizzare.
D) Un piano di Marketing, comprendente un’analisi della concorrenza, i punti forti del business,
un’analisi del mercato Target, le strategie di marketing.
E) Un’analisi del trend del mercato.

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
IPT4 – ESAME DI STATO DI ISTRUZIONE SECONDARIA SUPERIORE
Indirizzo: IPT4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: TECNICHE DI PRODUZIONE E DI ORGANIZZAZIONE
Fase 3
Terminata la prima fase di creazione e sviluppo dell’idea imprenditoriale con in requisiti attribuiti,
il candidato realizzi graficamente una delle due proposte:
a)

Nome e logo dell’azienda, motivandone le scelte di unicità, adattabilità, appropriatezza e
continuità temporale, e illustrando le caratteristiche delle eventuali possibili variazioni
applicabili nei tradizionali formati grafici previsti per una linea carta in b/n e colore,
piccolo/grande, ripetuto/singolo.

b) Una sintetica campagna di comunicazione comprendente alcune possibili idee di
personalizzazione del prodotto, utilizzando Testi, Schizzi, Disegni, Immagini e descrizione dei
Materiali, possibilmente in un formato grafico adeguato e coordinato, che traducano questa fase
di nascita dell’azienda, e che segmentino le caratteristiche dei prodotti e dei servizi offerti.
SECONDA PARTE
1.

2.

3.

Dovendo descrivere la documentazione del sistema di gestione per la qualità, definire:
-

Il significato di documento.

-

Il significato di Registrazione.

-

Il significato di manuale della qualità.

Dovendo descrivere il concetto di Customer Satisfaction (Soddisfazione dei clienti), definire:
-

Il concetto di cliente e di sua soddisfazione.

-

La differenza tra qualità, attesa, progettata, erogata, percepita.

Secondo il Decreto legislativo 9 aprile 2008, n. 81, Testo unico in materia di salute e Sicurezza
nei luoghi di lavoro:
-

4.

Che obblighi hanno in merito alla sicurezza sul luogo di lavoro, Il datore di lavoro ed il
lavoratore?

Ipotizzando la scelta del sistema di conduzione aziendale di tipo BPM (business process
management) descrivere in forma generale:
-

La figura del responsabile di processo.

-

Il tipo di processi (identificare e descrivere).

-

I Processi critici.

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

