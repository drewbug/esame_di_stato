Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M362 – ESAME DI STATO DI ISTRUZIONE SECONDARIA SUPERIORE
Indirizzo: IPGF – SERVIZI PER L'AGRICOLTURA E LO SVILUPPO RURALE
OPZIONE GESTIONE RISORSE FORESTALI MONTANE
Tema di: ECONOMIA AGRARIA E LEGISLAZIONE DI SETTORE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Una ditta forestale si aggiudica una gara per l’assegnazione di un lotto boschivo di proprietà di un
comune di montagna, collocato fra 900 e 1.200 m slm in ambiente noto al candidato.
Dopo aver descritto lo specifico contesto ambientale nel quale si opera e assumendo opportunamente
i dati mancanti, si determini il prezzo di macchiatico.
SECONDA PARTE
1) Illustrare i parametri selvicolturali utili per un conto economico.
2) Con riferimento all’area descritta nella prima parte, illustrare le principali norme a tutela delle
zone montane, individuando gli Enti che hanno competenza nell’applicazione delle stesse.
3) Con eventuale riferimento ad esperienze formative extra-scolastiche (stage, tirocini o altre
esperienze scuola-azienda), il candidato analizzi e descriva una situazione in cui è richiesta la
valutazione dell’impatto ambientale, illustrandone scopi e metodologie da utilizzare.
4) Illustrare gli strumenti economici più idonei ad effettuare giudizi di convenienza sugli interventi
selvicolturali.

_____________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

