Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
IPBB – ESAME DI STATO DI ISTRUZIONE SECONDARIA SUPERIORE
Indirizzo: IPBB – SERVIZI COMMERCIALI
Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
In una nota località di montagna tre giovani, dopo gli studi, hanno seguito un percorso di
formazione con stage presso un rinomato studio fotografico. Viste le competenze che hanno
maturato e tenuto conto delle normative esistenti sul territorio, hanno deciso di realizzare una
start-up con l’obiettivo di organizzare dei pacchetti turistici che prevedono al loro interno anche
un corso operativo di fotografia. La loro idea è quella di proporre itinerari turistici nel rispetto
dell’ambiente e alla scoperta dell’autenticità del territorio per clienti che vogliono fermare con un
clic le loro emozioni. La proposta sarà rivolta sia a clienti già esperti sia a clienti principianti. Le
escursioni saranno organizzate a vari livelli a seconda delle esigenze del cliente o dei gruppi di
clienti.
Il candidato dopo aver illustrato le normative e i requisiti richiesti per poter attivare una start-up
sviluppi il business plan relativo al progetto imprenditoriale.
A tal fine, presenti:
• l’idea imprenditoriale
• la mission aziendale
• la descrizione dei servizi da offrire
• la swot analysis
• il preventivo finanziario relativo al progetto imprenditoriale
• l’analisi economica, integrata da considerazioni personali sulla concreta fattibilità del progetto.
La trattazione deve essere integrata con opportuni dati a scelta.

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
IPBB – ESAME DI STATO DI ISTRUZIONE SECONDARIA SUPERIORE
Indirizzo: IPBB – SERVIZI COMMERCIALI
Tema di: ECONOMIA AZIENDALE

SECONDA PARTE
1.

Presenti un piano di comunicazione per pubblicizzare l’avvio della nuova iniziativa
imprenditoriale.

2.

Illustri le varie forme di finanziamento alle quali i tre soci possono fare ricorso per realizzare
l’investimento. Si soffermi poi sul significato degli indici di indebitamento di bilancio.

3.

Gli eventi congressuali rappresentano una forte opportunità di sviluppo per le destinazioni
turistiche italiane. Indicare il significato dell’acronimo MICE ed illustrare le caratteristiche
delle varie forme congressuali.

4.

Un albergatore è stato contattato da una azienda per accogliere gli ospiti dopo un meeting. Gli
ospiti sono circa 30. L’albergatore prima di presentare l’offerta vuole fare una stima dei costi
che sono:
Descrizione
Affitto sala
Servizio accoglienza
Preparazione sala
Coffee break
Buffet

Importo in euro
750
70
180
45
270

Dopo aver determinato il costo fisso unitario e il costo variabile unitario si determini il prezzo
dell’offerta sapendo che l’albergatore applica un mark-up del 35%.

____________________________
Durata massima della prova: 6 ore.
È consentita soltanto la consultazione del Codice Civile non commentato e l’uso di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

