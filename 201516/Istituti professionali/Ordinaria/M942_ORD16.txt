Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M942 – ESAME DI STATO DI ISTRUZIONE SECONDARIA SUPERIORE
Indirizzo: IPIG – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA GRAFICA
Tema di: TECNICHE DI PRODUZIONE E DI ORGANIZZAZIONE
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Ad un’azienda grafica specializzata in offset viene richiesto il preventivo di spesa per la produzione
di 35.000 pieghevoli a tre ante. Il cliente fornirà il testo e l’iconografia.
Il prodotto grafico, come concordato con il committente, presenterà le seguenti caratteristiche:


formato chiuso 9,9x21;



formato aperto A4;



quadricromia.

Il candidato, immedesimandosi nel ruolo di responsabile tecnico, e nella consapevolezza che dal
rapporto qualità/prezzo dipenderà l’assegnazione della commessa, dopo aver definito le
caratteristiche entipologiche mancanti dello stampato, descriva dettagliatamente:


il processo tecnologico più idoneo da adottare per la sua realizzazione;



la fase di impaginazione ed i SW utilizzati;



il preventivo di spesa.

SECONDA PARTE
1.

Eseguire l’imposizione della segnatura relativa alla produzione di un libro formato A4, per la
quale viene utilizzata una macchina da stampa offset a foglio - formato 70x100.

2.

Scegliere la tipologia di carta per la produzione di un quotidiano.

3.

Descrivere, avvalendosi della simbologia tecnica, il flussogramma operativo di allestimento (a
scelta) relativo alla realizzazione di un calendario costituito da 12 fogli.

4.

Calcolare le segnature totali, ipotizzando l’utilizzo di una macchina da stampa offset 70x100, per
la produzione di un opuscolo che presenta le seguenti caratteristiche:


numero copie 10.000;



numero pagine 16;



formato finito A4.

____________________________
Durata massima della prova: 6 ore.
È consentito l’uso di strumenti di disegno, calcolatrici tascabili e del dizionario d’italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

