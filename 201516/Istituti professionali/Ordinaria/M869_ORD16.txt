Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M869 – ESAME DI STATO DI ISTRUZIONE SECONDARIA SUPERIORE
Indirizzo: IP02 – SERVIZI SOCIO - SANITARI
Tema di: IGIENE E CULTURA MEDICO-SANITARIA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Andrea, 68 anni, non è più in grado di condividere l’hobby della cucina, delle escursioni in montagna
e di altri piacevoli intrattenimenti con un suo caro amico che ha la sua stessa età.
Da qualche anno Andrea ha infatti iniziato a manifestare vuoti di memoria, dimenticare appuntamenti,
e non ricordare le sue ricette preferite. Con l’andare del tempo ha poi iniziato a trascurare anche
l’igiene personale e l’abbigliamento. L’umore è diventato instabile e a tratti euforico. La diagnosi,
avvalendosi anche dell’esclusione di altre forme di demenza, è che Andrea è affetto da Alzheimer.
Il candidato, anche in base alle informazioni fornite nel testo, affronti il problema della malattia di
Alzheimer, descrivendone le cause, gli ulteriori sintomi e evoluzione, la possibile terapia.
SECONDA PARTE
1.

Elabora un piano di assistenza per malati di Alzheimer con i servizi socio sanitari connessi.

2.

Fai una distinzione tra demenza aterosclerotica e Alzheimer.

3.

Prevenzione e primo soccorso in persona con crisi epilettica.

4.

Descrivi la sindrome di Down, le cause e le patologie correlate.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

