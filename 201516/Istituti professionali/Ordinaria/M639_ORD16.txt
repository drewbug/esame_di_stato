Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M639 – ESAME DI STATO DI ISTRUZIONE SECONDARIA SUPERIORE
Indirizzo: IPC8 – SERVIZI COMMERCIALI
CURVATURA TURISMO
Tema di: TECNICHE PROFESSIONALI DEI SERVIZI COMMERCIALI
Il candidato svolga la prima parte della prova e due tra i quesiti proposti nella seconda parte.
PRIMA PARTE
Gli arrivi dei turisti stranieri in Italia sono aumentati negli ultimi anni, ma la permanenza e la spesa
pro-capite dei visitatori nel nostro Paese è inferiore rispetto a quella degli altri Paesi europei nostri
diretti concorrenti. Una delle azioni più efficaci, secondo i documenti dell’Organizzazione Mondiale
per il Turismo dell’Onu, è rappresentata dalla valorizzazione del territorio e del patrimonio culturale
e paesaggistico. Il candidato, riflettendo sulla realtà del suo contesto e integrando con dati
opportunamente definiti, elabori un pacchetto turistico che soddisfi le richieste del mercato,
individuando:
a)

la località, la posizione e la tipologia delle principali risorse culturali, paesaggistiche ed il
patrimonio delle tradizioni locali;

b) i servizi necessari all’organizzazione del pacchetto, il target ed i costi;
c)

il prezzo di vendita e la gestione dei canali di prenotazione.

SECONDA PARTE
1) Pianificare una strategia di marketing basata su strumenti innovativi per la commercializzazione
del pacchetto.
2) Illustrare gli effetti del booking on line nelle prenotazioni dei mezzi di trasporto ed il fenomeno
della disintermediazione dell’offerta.
3) Analizzare l’incidenza delle imposte sulla competitività dell’offerta turistica.
4) Descrivere lo sviluppo di nuovi modelli di offerta turistica basati sull’ecosostenibilità dei servizi
in relazione alla diminuzione dell’impatto sul territorio.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

