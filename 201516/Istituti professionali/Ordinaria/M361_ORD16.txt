Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M361 – ESAME DI STATO DI ISTRUZIONE SECONDARIA SUPERIORE
Indirizzo: IP01 – SERVIZI PER L'AGRICOLTURA E LO SVILUPPO RURALE
Tema di: ECONOMIA AGRARIA E DELLO SVILUPPO TERRITORIALE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Un’azienda ad indirizzo viticolo o olivicolo di circa 15 ha, situata in zona collinare, in un contesto
territoriale di conoscenza del candidato, vende direttamente il prodotto. L’imprenditore intende
valutare la convenienza economica alla trasformazione dello stesso in azienda.
Il candidato descriva gli investimenti necessari in immobili, impianti e attrezzature per la
trasformazione del prodotto, illustri i criteri da utilizzare per esprimere la convenienza ed elabori il
bilancio di trasformazione, assumendo opportunamente i dati economici occorrenti.
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze
e competenze maturate attraverso le esperienze, qualora effettuate, di alternanza scuola-lavoro,
stage e formazione in azienda.
1.

Quali sono i parametri che identificano l’imprenditore agricolo professionale (I.A.P.)?

2.

Per valutare la convenienza all’investimento si utilizza il VAN. Il candidato ne spieghi il
significato e le modalità di determinazione.

3.

Dopo aver definito l’utile lordo di stalla (U.L.S.) e dopo aver illustrato i parametri economici
necessari per la sua determinazione, il candidato, utilizzando dati a scelta, elabori analiticamente
un esempio di calcolo.

4.

Per il Catasto terreni il legislatore ha voluto ancorare determinati valori economici agli estimi
catastali: il reddito dominicale (R.D.) e il reddito agrario (R.A.). Il candidato spieghi il significato
dei due imponibili e la rilevanza degli stessi nel calcolo delle Imposte in un bilancio di un’azienda
agraria.

_____________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

