Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M814 – ESAME DI STATO DI ISTRUZIONE SECONDARIA SUPERIORE
Indirizzo: IPAR – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA METALLI - OREFICERIA
Tema di: PROGETTAZIONE E REALIZZAZIONE DEL PRODOTTO
Il candidato svolga la prima parte della prova e due tra i quesiti proposti nella seconda parte.
PRIMA PARTE
La gioielleria maschile rappresenta oggi un settore in crescita; del resto, molte epoche e culture del
passato hanno attribuito grande importanza al gioiello da uomo. Un importante brand intende
realizzare una collezione in argento e pietre semipreziose (che contempli anche l’uso di materiali non
“tradizionali” come il cuoio o il caucciù) caratterizzata da linee essenziali e decise, che enfatizzi i
contrasti cromatici tra i materiali utilizzati; il nome della linea sarà “Black&White”.
Il candidato, sulla base delle conoscenze e competenze acquisite durante il corso di studi anche grazie
a esperienze formative realizzate in contesti operativi, proponga per questa collezione uno o più
prodotti a sua scelta tra gemelli, bracciali, collane con ciondolo, portachiavi.
Si richiede la produzione dei seguenti elaborati:


schizzi preparatori;



bozzetto eseguito a mano o al computer;



relazione illustrativa dell’iter progettuale e breve descrizione delle successive fasi di lavorazione
del prodotto.

SECONDA PARTE
1.

Il candidato illustri caratteristiche e proprietà delle leghe d’argento.

2.

Il candidato spieghi in che modo il taglio di una gemma ne influenzi la bellezza e il valore.

3.

Il candidato spieghi in cosa consiste la rodiatura e illustri le varie fasi di tale procedimento.

4.

Il candidato chiarisca cosa si intende in gioielleria con l’espressione “punto luce”.

____________________________
Durata massima della prova: 8 ore.
È consentito l’uso dei dizionari di italiano e lingua straniera.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito soltanto l’uso della strumentazione, anche informatica, disponibile nella istituzione scolastica.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

