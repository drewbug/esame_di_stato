Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M128 – ESAME DI STATO DI ISTRUZIONE SECONDARIA SUPERIORE
Indirizzo: IPVP – SERVIZI PER L'AGRICOLTURA E LO SVILUPPO RURALE
OPZIONE VALORIZZAZIONE E COMMERCIALIZZAZIONE DEI PRODOTTI
AGRICOLI E DEL TERRITORIO
Tema di: TECNICHE DI ALLEVAMENTO VEGETALE E ANIMALE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il candidato, dopo aver analizzato e descritto le condizioni pedoclimatiche di un’area di sua
conoscenza, individui un impianto arboreo di una specie a sua scelta.
Considerando un impianto realizzato su una superficie di 2 ha, illustri quindi le caratteristiche
principali dell’arboreto e analizzi i principi della potatura di allevamento e di produzione,
specificando tempi, metodi e attrezzature, con riferimento anche alle procedure applicate inerenti la
sicurezza.
SECONDA PARTE
1.

Esplicitare il significato di biodiversità agraria e descrivere i principali fattori che portano alla
riduzione della stessa.

2.

Quali sono le norme da seguire per l’uso in sicurezza delle macchine per la difesa antiparassitaria.

3.

Con eventuale riferimento ad esperienze formative extra-scolastiche (stage, tirocini o altre
esperienze scuola-azienda), il candidato analizzi modalità e strumenti per un corretto
smaltimento dei fitofarmaci utilizzati in azienda.

4.

Con riferimento all’impianto arboreo trattato nella prima parte, sviluppare un piano di
concimazione, predisposto con criteri tali da favorire la realizzazione di produzioni di qualità.

_____________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

