Pag. 1/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M758 – ESAME DI STATO DI ISTRUZIONE SECONDARIA SUPERIORE
Indirizzo: IPAI - MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
Tema di: TECNOLOGIE INSTALLAZIONE MANUTENZIONE APPARATI CIVILI E
INDUSTRIALI

Il candidato svolga la prima parte della prova e due tra i quesiti proposti nella seconda parte.

PRIMA PARTE
In un edificio adibito ad uffici vengono eseguiti degli interventi di manutenzione straordinaria per
ridurre i consumi energetici.
Gli interventi individuati sono i seguenti:


sostituzione di 5 elettropompe di potenza Pn=5,5 kW, rendimento µ=0,78, funzionanti a carico
nominale, con elettropompe ad alto rendimento con la stessa potenza nominale e rendimento
µ=0,89;



sostituzione di 55 apparecchi illuminanti aventi ciascuno 2 lampade fluorescenti lineari da 36 W
con altrettanti apparecchi a LED di potenza 40 W cadauno;



sostituzione di 5 venticonvettori

Il candidato, fatte le eventuali ipotesi aggiuntive:
-

descriva, anche tramite schema, la struttura dell’impianto di condizionamento;

-

considerato che gli apparecchi illuminanti hanno un funzionamento annuo di 1600 ore e le
elettropompe un funzionamento annuo di 2000 ore, rediga una breve relazione che dimostri il
risparmio energetico annuo sapendo che il costo del kWh è pari a 0,25 €;

-

rediga un manuale di uso e manutenzione relativo ai nuovi impianti installati ed indichi la
tipologia di controlli da effettuare per mantenere in efficienza le elettropompe;

-

rediga un computo metrico di offerta per gli interventi da effettuare.

Pag. 2/2

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M758 – ESAME DI STATO DI ISTRUZIONE SECONDARIA SUPERIORE
Indirizzo: IPAI - MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
Tema di: TECNOLOGIE INSTALLAZIONE MANUTENZIONE APPARATI CIVILI E
INDUSTRIALI

SECONDA PARTE
1.

Un gruppo elettrogeno ha due circuiti di avviamento, uno elettrico ed uno pneumatico (uno di
riserva all’altro) aventi rispettivamente λ1= 2,3*10-3 guasti /anno e λ2= 0,015 guasti/anno.
Calcolare l’affidabilità del sistema di avviamento per un tempo di 5 anni.

2.

Una ditta di manutenzione ha ricevuto l’incarico di riqualificazione energetica di un edificio
adibito ad uffici. L’intervento prevede la sostituzione dei corpi illuminanti posti ad un’altezza
variabile tra 3-6 metri e la sostituzione delle elettropompe della centrale termica Il candidato,
fatte eventuali ipotesi, analizzi la tipologia dei possibili rischi valutandone la probabilità e il
danno per ciascun pericolo individuato. Indichi inoltre, le misure di prevenzione e protezione e
la tipologia dei DPI (Dispositivi di Protezione Individuale) necessari per effettuare l’intervento
in sicurezza.

3.

Il candidato, dopo aver descritto la struttura di un PLC e le caratteristiche funzionali dei principali
elementi che lo costituiscono, illustri i criteri di scelta, le modalità di installazione in sicurezza e
di manutenzione. Infine, si indichino i possibili guasti e le tecniche di intervento

4.

Il candidato indichi gli strumenti di misura e le tecniche per determinare il rendimento del motore
asincrono trifase. Spieghi inoltre, le tipologie di perdite che sono presenti nel motore.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

