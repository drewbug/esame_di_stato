Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
WPBA – ESAME DI STATO DI ISTRUZIONE SECONDARIA SUPERIORE
Indirizzo: IPBA – PRODUZIONI INDUSTRIALI ARTIGIANALI
ARTICOLAZIONE ARTIGIANATO
Tema di: TECNOLOGIA DEI PROCESSI PRODUTTIVI

Il candidato svolga la prima parte della prova e due tra i quesiti proposti nella seconda parte.
PRIMA PARTE
Una rinomata clinica privata di un paese situato in una zona montana dà in commissione un’opera
artistica tridimensionale in legno di carattere figurativo. L’opera è destinata allo spazio antistante alla
clinica. Si richiede che l’opera artistica si riferisca all’istituzione indicata.
Il candidato, sulla base delle conoscenze e competenze acquisite durante il corso di studi anche grazie
a esperienze formative realizzate in contesti operativi, sviluppi il progetto artistico indicato.
Si richiedono i seguenti elaborati:


Schizzi preparatori e schizzo finale



Bozzetto eseguito in plastilina



Relazione illustrativa e breve descrizione delle successive fasi di lavorazione dell’opera.

SECONDA PARTE
1.

Il candidato indichi i diversi tipi di legno adatti alla realizzazione dell’opera e dia indicazioni
sulla giusta stagionatura del legno.

2.

Il candidato disegni una sezione trasversale di un tronco d’albero, indicando gli strati più
importanti e descrivendo brevemente la loro funzione.

3.

Il candidato illustri brevemente le diverse tecniche di protezione/conservazione di una scultura
lignea.

4.

Il candidato descriva la fase di chiusura di un progetto artistico, indicando le modalità di
documentazione tradizionali e digitali del lavoro svolto.

____________________________
Durata massima della prova: 8 ore.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella
istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

