Pag. 1/1

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
X957 – ESAME DI STATO DI ISTRUZIONE SECONDARIA SUPERIORE
Indirizzi: IPLI - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: LABORATORIO DI LIUTERIA
Il candidato in relazione alla articolazione frequentata svolga una delle seguenti proposte.
Proposta n.1
Articolazione A – Costruzione degli strumenti ad Arco Moderno
Nella fase di costruzione di un violino si deve procedere alla sgusciature del dorso e alla completa
finitura dello scavo della cassetta dei piroli di una testa di violino precedentemente lavorata. Il
candidato, tenendo conto che la testa del violino presenta già le due volute finite, prima di passare
alla fase esecutiva elabori e descriva un piano di lavoro indicando dettagliatamente tutte le operazioni
che intende eseguire e gli attrezzi necessari.

Proposta n. 2
Articolazione B – Riparazione e Manutenzione degli Strumenti ad Arco
Si deve restaurare un violino che presenta, nella tavola, una rottura longitudinale. Il candidato dopo
aver analizzato il danno elabori un piano di lavoro per effettuare il restauro. Si tenga presente che
nella pianificazione del lavoro è necessario l’utilizzo di “diamantini” di rinforzo in abete.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se
la prova stessa è conclusa.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

