Pag. 1/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M842 – ESAME DI STATO DI ISTRUZIONE SECONDARIA SUPERIORE
Indirizzi: IPS9 – MANUTENZIONE E ASSISTENZA TECNICA
CURVATURA SISTEMI ENERGETICI
Tema di: TECNOLOGIE TECNICHE INSTALLAZIONE MANUTENZIONE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Si vuole dimensionare e realizzare un impianto per la produzione di acqua calda sanitaria a servizio
di una villa unifamiliare destinata a residenza per un nucleo di 5 persone mediante un sistema che
prevede l’integrazione della caldaia con un impianto a collettori solari piani.
Il dimensionamento della superficie captante del collettore solare deve essere eseguito in rispetto al
D.M. 311/06, il quale richiede che una frazione almeno pari al 50 % del fabbisogno di energia per
a.c.s., sia prodotto da energia rinnovabile.
A tale scopo viene installato in copertura, aderente alla falda del tetto con inclinazione pari 20° e
rivolto a sud, un campo solare a collettori piani, che riceve mediamente per ciascun mese la
radiazione solare globale giornaliera media mensile riportata nella Tab.1 allegata.
Il fabbisogno di a.c.s. per la villa servita, ipotizzando una temperatura di erogazione pari a 40°C è
stimato in 80 litri/giorno per persona.
Il candidato, effettuate le ulteriori opportune e necessarie ipotesi preliminari:


determini la superficie minima di collettore solare richiesta per il conseguimento degli obiettivi
imposti dal D.M. 311/06;



determini il n° minimo di collettori solari da installare scegliendo il tipo di collettore solare
sulla base dei dati indicati in Tab.2;



inoltre, supponendo che il fabbisogno contemporaneo di a.c.s. sia pari a 0,5 l/s per un periodo
di punta pari a 10 minuti, determini la temperatura da impostare per il bollitore d’accumulo
sapendo che la capacità dello stesso è pari a 200 litri.

Disegni infine uno schema completo di funzionamento dell’impianto che contenga i principali
componenti facente parte dell’impianto.

Pag. 2/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M842 – ESAME DI STATO DI ISTRUZIONE SECONDARIA SUPERIORE
Indirizzi: IPS9 – MANUTENZIONE E ASSISTENZA TECNICA
CURVATURA SISTEMI ENERGETICI
Tema di: TECNOLOGIE TECNICHE INSTALLAZIONE MANUTENZIONE

GEN

FEB

MAR

APR

MAG

GIU

LUG

AGO

SET

OTT

NOV

DIC

10,42

12,88

16,31

19,10

21,68

23,06

23,30

21,33

17,68

14,10

10,31

8,75

Tab. 1: Radiazione solare globale giornaliera media mensile su superficie inclinata per la
località considerata nelle condizioni previste per l’installazione MJ/m2 (Fonte EneaSolterm)

Collettore
Tipo 1
Tipo 2

Superficie complessiva
[m2]
2,57
2,09

Superficie di apertura
[m2]
2,29
1,94

Tab. 2: Caratteristiche dimensionali dei collettori solari piani

Grafico rendimento collettore solare

Superficie captante
[m2]
2,15
1,92

Pag. 3/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M842 – ESAME DI STATO DI ISTRUZIONE SECONDARIA SUPERIORE
Indirizzi: IPS9 – MANUTENZIONE E ASSISTENZA TECNICA
CURVATURA SISTEMI ENERGETICI
Tema di: TECNOLOGIE TECNICHE INSTALLAZIONE MANUTENZIONE

SECONDA PARTE
1.

Con riferimento all’energia richiesta per la produzione di a.c.s. indicata nell’esercizio riportato
nella parte prima e considerando un potere calorifico Hi = 34.560 kJ/mc del gas metano, il
candidato calcoli il risparmio energetico ed economico annuale conseguito da un potenziale
utente, derivante dall’installazione di un impianto di produzione di acqua calda sanitaria tramite
energia solare, rispetto ad un impianto nel quale la produzione di a.c.s. avviene per tramite di
una caldaia tradizionale.

2.

Il candidato anche sulla base dello schema realizzato nella parte prima, compili una lista dei
materiali necessari alla realizzazione dell’impianto solare termico che includa le principali
apparecchiature, il valvolame e le minuterie.

3.

Il candidato elenchi almeno tre avarie che possono determinare l’intervento dei dispositivi di
protezione a salvaguardia delle macchine frigorifere, indicando le azioni da intraprendere per il
ripristino del funzionamento.

4.

Il candidato illustri, sulla base dell’esperienza da lui fatta direttamente o svolta nell’ambito di
stages aziendali o di alternanza scuola-lavoro o in attività di laboratorio durante l’anno
scolastico, le mansioni e/o le attività lavorative normalmente svolte, evidenziando le
competenze acquisite e gli obiettivi raggiunti, preferibilmente in relazione alla tipologia di
impianti per la produzione di acqua calda sanitaria.

____________________________
Durata massima della prova: 6 ore.
E’ consentito soltanto l’uso di manuali tecnici e di calcolatrici non programmabili
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

