Pag. 1/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M655 – ESAME DI STATO DI ISTRUZIONE SECONDARIA SUPERIORE
Indirizzo: IPCP – SERVIZI COMMERCIALI
OPZIONE PROMOZIONE COMMERCIALE E PUBBLICITARIA
Tema di: TECNICHE PROFESSIONALI DEI SERVIZI COMMERCIALI PUBBLICITARI
Il candidato svolga la prima parte della prova e due tra i quesiti proposti nella seconda parte.
PRIMA PARTE
Il candidato, dopo aver esaminato e analizzato il problema di comunicazione di seguito proposto
mediante il brief, definisca una soluzione creativa, con l’ausilio di studi preliminari (rough) e layout.
Brief
Il Consorzio “Terre libere del Sud”, costituito da numerose cooperative che coltivano terreni
confiscati alle mafie, vuole avviare una campagna pubblicitaria finalizzata alla promozione di uno
dei loro prodotti biologici di punta: Pom Pom Bio, il pomodoro della salute.
Le coltivazioni del pomodoro sono rigorosamente biologiche e certificate secondo gli standard di
qualità, perseguono una produzione agro-alimentare che esclude l’uso di prodotti chimici come
pesticidi, erbicidi, fertilizzanti, antibiotici ecc.
Il Consorzio è inoltre impegnato a garantire il rispetto sociale del lavoratore, obiettivo primario che
accresce il valore etico del prodotto, unitamente alla massima tutela del territorio, dell’ambiente e
della salute di operatori e consumatori.
Il pomodoro è un antiossidante naturale in grado di proteggere le cellule dall'invecchiamento
soprattutto grazie all'alto contenuto di licopene che aiuta a combattere i radicali liberi e a ridurre in
maniera considerevole il rischio di tumore dell’apparato digerente. L’organismo umano non è in
grado di sintetizzare il licopene e l’unico modo di assumerlo è tramite l'alimentazione.
Per preservare sapori, profumi e proprietà nutrizionali il processo produttivo delle conserve di
pomodoro biologiche Pom Pom Bio prevede non più di otto ore dalla raccolta al confezionamento,
oltre ad una pastorizzazione a basse temperature.
La gamma di prodotti è composta di: passata di pomodoro e polpa a pezzi in bottiglie da 500g,
pomodori pelati in barattolo da 400g.
Tutti i prodotti sono in vendita nei supermercati ma anche nei negozi equo-solidali, oltre che on-line
sul sito www.bottegaterrelibere.it.
Identità visiva e mission aziendale
La qualità, la genuinità, i buoni sapori dei prodotti sono gli obiettivi primari del Consorzio.
Un team di agronomi controlla costantemente lo sviluppo della produzione ed esegue analisi a tutta
la filiera produttiva: dalla coltivazione alla raccolta, dal confezionamento alla spedizione.

Pag. 2/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M655 – ESAME DI STATO DI ISTRUZIONE SECONDARIA SUPERIORE
Indirizzo: IPCP – SERVIZI COMMERCIALI
OPZIONE PROMOZIONE COMMERCIALE E PUBBLICITARIA
Tema di: TECNICHE PROFESSIONALI DEI SERVIZI COMMERCIALI PUBBLICITARI
“Terre libere del Sud” opera affinché la percezione della propria identità visiva sia riconducibile a
valori di genuinità, sostenibilità e legalità. L’attenzione al benessere del consumatore, il rispetto per
la sua salute e per il suo modo di alimentarsi costituiscono il vero valore aggiunto dell’azienda.
Lo scopo principale è offrire ai consumatori prodotti che conservino tutte le loro proprietà
organolettiche naturali nel rispetto assoluto del territorio e dell’ambiente.
Il Consorzio “Terre libere del Sud” vuole promuovere il prodotto Pom Pom Bio attraverso
un’inserzione di mezza pagina (orizzontale) su quotidiani a diffusione nazionale, di formato 27,5 x
19,7 cm e in quadricromia di stampa.
Il progetto dovrà contenere:
-

Visual, costituito da elementi grafico–iconici e/o immagini

-

Headline a scelta del candidato

-

Sito web: www.bottegaterrelibere.it

-

Logo aziendale (allegato)

-

Pay-off: Il pomodoro della salute.

Sono richiesti i seguenti elaborati:
-

Studi preliminari (rough)

-

Gabbia d’impaginazione con gli ingombri relativi agli elementi da comporre (visual, headline,
sito web, logo aziendale, pay-off, ecc.)

-

Layout di stampa

-

Relazione scritta che motivi le scelte progettuali e tecniche.

Allegato n.1: immagine del logo

Pag. 3/3

Sessione ordinaria 2016
Seconda prova scritta

Ministero dell’Istruzione, dell’ Università e della Ricerca
M655 – ESAME DI STATO DI ISTRUZIONE SECONDARIA SUPERIORE
Indirizzo: IPCP – SERVIZI COMMERCIALI
OPZIONE PROMOZIONE COMMERCIALE E PUBBLICITARIA
Tema di: TECNICHE PROFESSIONALI DEI SERVIZI COMMERCIALI PUBBLICITARI

SECONDA PARTE
1.

Il candidato indentifichi il target group a cui è rivolta la campagna pubblicitaria, individuandone
motivazioni e bisogni.

2.

Il candidato spieghi perché, nella campagna promozionale proposta, l’inserzione pubblicitaria a
mezzo stampa può risultare più efficace rispetto ad altri media.

3.

Il candidato spieghi perché la soddisfazione del cliente (customer satisfaction) è lo scopo
principale del marketing relazionale.

4.

Il candidato spieghi quali sono i vantaggi principali delle imprese che operano nel web marketing
(e-commerce).

____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca, disponibili nell’istituzione scolastica.
Non è consentito lasciare l’Istituto prima che siano trascorse 3 ore dalla dettatura del tema.

