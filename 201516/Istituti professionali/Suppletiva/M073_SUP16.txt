Pag. 1/4

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M073 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE
Il candidato svolga la prima parte della prova e due tra i quesiti proposti nella seconda parte.
Individuare e proporre menu funzionali alle esigenze della clientela

PRIMA PARTE
Documento n.1
dalla “CARTA di MILANO”
Siamo consapevoli che
[…]


il cibo svolge un ruolo importante nella definizione dell’identità di ciascuna persona ed è una
delle componenti culturali che connota e dà valore a un territorio e ai suoi abitanti;



una corretta educazione alimentare, a partire dall’infanzia, è fondamentale per uno stile di vita
sano e una migliore qualità della vita;

[…]
Poiché sappiamo di essere responsabili di lasciare un mondo più sano, equo e sostenibile alle
generazioni future in quanto cittadine e cittadini, noi ci impegniamo a


avere cura e consapevolezza della natura del cibo di cui ci nutriamo, informandoci riguardo ai
suoi ingredienti, alla loro origine e al come e dove è prodotto, al fine di compiere scelte
responsabili;



promuovere l’educazione alimentare e ambientale in ambito familiare per una crescita
consapevole delle nuove generazioni;

[…]
In quanto imprese,
noi ci impegniamo a
[…]

Pag. 2/4

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M073 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE



migliorare la produzione, la conservazione e la logistica, in modo da evitare (o eliminare) la
contaminazione e da minimizzare lo spreco, anche dell’acqua, in tutte le fasi della filiera
produttiva;



produrre e commercializzare alimenti sani e sicuri, informando i consumatori su contenuti
nutrizionali, impatti ambientali e implicazioni sociali del prodotto;

[…]
Quindi noi, donne e uomini, cittadini di questo pianeta, sottoscrivendo questa Carta di Milano,
chiediamo con forza a governi, istituzioni e organizzazioni internazionali di impegnarsi a:
[…]


considerare il cibo un patrimonio culturale e in quanto tale difenderlo da contraffazioni e frodi,
proteggerlo da inganni e pratiche commerciali scorrette, valorizzarne origine e originalità con
processi normativi trasparenti;



formulare e implementare regole e norme giuridiche riguardanti il cibo e la sicurezza
alimentare e ambientale che siano comprensibili e facilmente applicabili;



sostenere e diffondere la cultura della sana alimentazione come strumento di salute globale;

[…]


sviluppare misure e politiche nei sistemi sanitari che promuovano diete sane e sostenibili e
riducano il disequilibrio alimentare, con attenzione prioritaria alle esigenze speciali di
nutrizione, di corretta idratazione e di igiene, in particolare anziani, donne in gravidanza,
neonati, bambini e malati;

Documento n.2
“Se fossimo in grado di fornire a ciascuno la giusta dose di nutrimento ed esercizio ﬁsico, né in
difetto né in eccesso, avremmo trovato la strada per la salute”
“Fa che il cibo sia la tua medicina
e che la medicina sia il tuo cibo”
(Fonte: Testi attribuiti a Ippocrate, nato nell’isola di Coo, vissuto tra 460 e il 370 ca. a.C. Secondo alcune testimonianze
fu maestro di medicina. Viene ritenuto il fondatore di questa scienza, insieme a Galeno).

Pag. 3/4

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M073 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE

“Il XX secolo è stato il secolo della produttività,
il prossimo sarà il secolo della Qualità”
(Fonte: Joseph Moses Juran, 1904 – 2008, uno dei massimi esponenti nello sviluppo della letteratura sul management
della Qualità. Del 1951 è il testo fondamentale sull’argomento: “Quality Control Handbook”).

TEMA
La cultura dell’alimentazione e lo sviluppo dell’enogastronomia pongono sempre più al centro della
ricerca in ambito alimentare e del management degli eventi enogastronomici la figura del cliente –
consumatore. Appare oggi definitivamente acquisito il profilo del cliente, come soggetto che si
presenta con una identità culturale, con esigenze legate all'età biologica e a particolari condizioni
fisiologiche e/o patologiche. Ciò che costituisce la nutrizione di una persona si configura, ad un
tempo, come scelte alimentari individuali (la “dieta”), come comportamento di rispetto per il
proprio corpo e come manifestazione di sensibilità per il proprio ben – essere.
Il candidato fornisca motivate indicazioni per un’alimentazione equilibrata, in merito ai fabbisogni
energetici, qualitativi e quantitativi dei nutrienti, agli alimenti da preferire, da limitare e/o evitare,
sia per soggetti con particolari esigenze fisiologiche che con specifiche patologie.
Per le esigenze fisiologiche è data facoltà al candidato di scegliere un’opzione tra le seguenti:
a.

Adolescenza

b.

Gravidanza

c.

Terza età

Per le specifiche condizioni patologiche è data facoltà al candidato di scegliere un’opzione tra le
seguenti con una sintetica introduzione della patologia individuata:
a.

Celiachia

b.

Diabete tipo 2

c.

Malattie cardiovascolari

Pag. 4/4

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M073 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE

SECONDA PARTE
Il candidato svolga due quesiti scelti tra i seguenti, utilizzando per ciascuno non più di quindici
righe:
1.

Il candidato spieghi il ruolo del latte materno nell'alimentazione del neonato, facendo
riferimento alla sua composizione.

2.

Una delle “Linee guida per una sana alimentazione italiana” recita: “Varia spesso le tue scelte
a tavola”. Il candidato spieghi, in maniera sintetica, le ragioni di tale raccomandazione e
fornisca concrete indicazioni operative per raggiungere tale obiettivo.

3.

Il candidato indichi, dandone motivazione, quali alimenti debbano essere esclusi nella dieta del
celiaco e descriva come ci si debba comportare nella preparazione, conservazione e
somministrazione di un pasto per celiaci.

4.

In base al Reg. (CE) 852/2004, gli operatori del settore alimentare devono predisporre, attuare e
mantenere una o più procedure permanenti basate sui principi del sistema HACCP. Il secondo
principio del sistema HACCP prevede l’identificazione dei “punti critici di controllo” (CCP). Il
candidato spieghi cosa rappresenta un CCP e riporti tre esempi specifici, riferendo il motivo
della sua scelta.

____________________________
Durata massima della prova: 6 ore.
È consentito l’uso di calcolatrici tascabili non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

