Pag. 1/1

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M869 – ESAME DI STATO DI ISTRUZIONE SECONDARIA SUPERIORE
Indirizzo: IP02 – SERVIZI SOCIO - SANITARI
Tema di: IGIENE E CULTURA MEDICO-SANITARIA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Andrea si è da poco inserito nella sua nuova classe, e sta facendo amicizia con il suo compagno di
banco, Simone. Una mattina Simone nota che Andrea è di malumore e risponde male alle sue
sollecitazioni. Ad un certo punto Andrea comincia ad essere scosso da contrazioni ritmiche, ha le
mascelle serrate, gli occhi deviati, sembra che non riesca a respirare, dalla bocca fuoriesce schiuma.
Simone è spaventato, così come il resto della classe, ma il professore di Chimica sa come affrontare
la crisi epilettica del ragazzo.
Il candidato affronti le problematiche dell’epilessia, le tipologie, le cause, manifestazioni delle crisi.
SECONDA PARTE
1.

Elabora un piano di assistenza per ragazzo affetto da Grande Male Epilettico.

2.

Descrivi gli interventi più opportuni nella terapia e nella prevenzione delle crisi epilettiche.

3.

Spiegare le caratteristiche del diabete di tipo 2, indicando definizione, fattori di rischio,
complicanze.

4.

Analizzare le caratteristiche della demenza di Alzheimer, le cause, il decorso.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

