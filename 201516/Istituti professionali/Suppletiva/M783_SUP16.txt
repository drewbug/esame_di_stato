Pag. 1/1

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M783 – ESAME DI STATO DI ISTRUZIONE SECONDARIA SUPERIORE
Indirizzo: IPAV – PRODUZIONI INDUSTRIALI E ARTIGIANALI
ARTICOLAZIONE INDUSTRIA
OPZIONE PRODUZIONI AUDIOVISIVE
Tema di: LINGUAGGI E TECNICHE DELLA PROGETTAZIONE E
COMUNICAZIONE AUDIOVISIVA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Con la digitalizzazione progressiva di tutta la filiera audiovisiva, dalla ripresa alla post-produzione e,
ormai anche in Italia, alla proiezione in sala cinematografica, si sono totalmente trasformati i processi
di lavorazione tradizionali. Il candidato descriva quanto queste trasformazioni abbiano modificato il
linguaggio audiovisivo e le tecniche di progettazione, con riferimenti ad opere, autori e produzioni
cinematografiche, televisive o per il web di particolare rilievo.
SECONDA PARTE
1.

In riferimento alla traccia assegnata, il candidato descriva, anche in base alle proprie personali
esperienze, le pratiche professionali di una particolare figura tecnica del comparto audiovisivo.

2.

L’attuale mercato dell’audiovisivo si avvale di forme di distribuzione estremamente differenziate
sui territori nazionali ed esteri. Il candidato descriva l’iter di distribuzione di un film nei diversi
media, ponendo particolare attenzione alle fasi successive alla programmazione in sala.

3.

Il candidato descriva brevemente il contributo dato da un importante regista italiano di sua scelta
alla nostra cinematografia.

4.

Il candidato spieghi in quali produzioni è principalmente attuata la tecnica di ripresa multicamera,
trattando le attrezzature e le risorse umane necessarie.

____________________________
Durata massima della prova: 6 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

