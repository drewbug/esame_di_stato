Pag. 1/4

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M075 – ESAME DI STATO DI ISTRUZIONE SECONDARIA SUPERIORE
Indirizzi: IPPD – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
OPZIONE PRODOTTI DOLCIARI ARTIGIANALI E INDUSTRIALI
Tema di: SCIENZA E CULTURA DELL’ALIMENTAZIONE, ANALISI E CONTROLLI
MICROBIOLOGICI DEI PRODOTTI ALIMENTARI
Il candidato svolga la prima parte della prova e due tra i quesiti proposti nella seconda parte.

Criteri di qualità degli alimenti e sicurezza alimentare
PRIMA PARTE
Documento n.1
Da: EUFIC (European Food Information Council)
I rischi per la sicurezza alimentare
La possibilità che il cibo venga contaminato da sostanze chimiche o microrganismi sussiste già al
momento del raccolto e rimane fino al momento del consumo. In generale, i rischi per la sicurezza
alimentare possono essere classificati in due vaste categorie:


Contaminazione microbiologica (per es. batteri, funghi, virus o parassiti). Questa categoria
provoca, nella maggior parte dei casi, sintomi acuti.



Contaminanti chimici, tra cui sostanze chimiche presenti nell’ambiente, residui di farmaci di
uso veterinario, metalli pesanti e altri residui involontariamente o incidentalmente introdotti
nella catena alimentare durante la coltivazione, la lavorazione, il trasporto o l’imballaggio.

Il fatto che un contaminante costituisca o meno un rischio per la salute dipende da molti fattori, tra
cui l’assorbimento e la tossicità della sostanza, il livello di tale sostanza nel cibo, la quantità di cibo
contaminato consumata e la durata dell’esposizione. Le persone hanno inoltre una diversa
sensibilità ai contaminanti e altri fattori della dieta possono influire sulle conseguenze tossiche del
contaminante.
[…]
(Dall’Archivio di: EUFIC – European Food Information Council, 2006 in:
www.eufic.org/article/it/page/barchive/.../basics-sicurezza-alimentare/)

Pag. 2/4

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M075 – ESAME DI STATO DI ISTRUZIONE SECONDARIA SUPERIORE
Indirizzi: IPPD – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
OPZIONE PRODOTTI DOLCIARI ARTIGIANALI E INDUSTRIALI
Tema di: SCIENZA E CULTURA DELL’ALIMENTAZIONE, ANALISI E CONTROLLI
MICROBIOLOGICI DEI PRODOTTI ALIMENTARI

Documento n.2
REGOLAMENTO (CE) n. 2073/2005 DELLA COMMISSIONE
del 15 novembre 2005
sui criteri microbiologici applicabili ai prodotti alimentari
LA COMMISSIONE DELLE COMUNITÀ EUROPEE,
considerando quanto segue:
[…]
(2) I prodotti alimentari non devono contenere microrganismi, né loro tossine o metaboliti, in
quantità tali da rappresentare un rischio inaccettabile per la salute umana.
(4) I criteri microbiologici indicano inoltre come orientarsi nello stabilire l’accettabilità di un
prodotto alimentare e dei relativi processi di lavorazione, manipolazione e distribuzione.
L’applicazione dei criteri microbiologici deve costituire parte integrante dell’attuazione delle
procedure HACCP e di altre misure di controllo dell’igiene.
[…]
HA ADOTTATO IL PRESENTE REGOLAMENTO:
Articolo 1
Oggetto e campo d’applicazione
Il presente regolamento stabilisce i criteri microbiologici per taluni microrganismi e le norme di
attuazione che gli operatori del settore alimentare devono rispettare nell’applicazione delle misure
di igiene generali e specifiche di cui all’articolo 4 del regolamento (CE) n. 852/2004. […]

Pag. 3/4

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M075 – ESAME DI STATO DI ISTRUZIONE SECONDARIA SUPERIORE
Indirizzi: IPPD – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
OPZIONE PRODOTTI DOLCIARI ARTIGIANALI E INDUSTRIALI
Tema di: SCIENZA E CULTURA DELL’ALIMENTAZIONE, ANALISI E CONTROLLI
MICROBIOLOGICI DEI PRODOTTI ALIMENTARI

Articolo 2
Definizioni
Ai fini del presente regolamento s’intende per:
a)

<microrganismi> …..…;

b) <criterio microbiologico>, un criterio che definisce l’accettabilità di un prodotto, di una partita
di prodotti alimentari o di un processo, in base all’assenza, alla presenza o al numero di
microrganismi e/o in base alla quantità delle relative tossine/metaboliti, per unità di massa,
volume, area o partita;
c)

<criterio di sicurezza alimentare>, un criterio che definisce l’accettabilità di un prodotto o di
una partita di prodotti alimentari, applicabile ai prodotti immessi sul mercato;

[…]
TEMA
La cultura dell’alimentazione mette, oggi, al centro dell’innovazione tecnologica, la ricerca di
parametri di qualità che rispondano alla richiesta, da parte dei consumatori, di prodotti sempre più
sicuri.
Il candidato, anche con riferimento ai documenti sopra riportati, analizzi le caratteristiche di un
prodotto artigianale dolciario a sua scelta, basandosi sui parametri che concorrono a definire la
qualità di un alimento, considerando, in particolare, il piano HACCP come strumento di
prevenzione di possibili contaminazioni biologiche di tipo secondario.

Pag. 4/4

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M075 – ESAME DI STATO DI ISTRUZIONE SECONDARIA SUPERIORE
Indirizzi: IPPD – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
OPZIONE PRODOTTI DOLCIARI ARTIGIANALI E INDUSTRIALI
Tema di: SCIENZA E CULTURA DELL’ALIMENTAZIONE, ANALISI E CONTROLLI
MICROBIOLOGICI DEI PRODOTTI ALIMENTARI

SECONDA PARTE
Il candidato svolga due quesiti scelti tra i seguenti, utilizzando per ciascuno non più di quindici
righe:
1.

In relazione alla stesura del Piano HACCP per un laboratorio di pasticceria, il candidato spieghi
i motivi per i quali l’igiene dei locali, la formazione e l’igiene del personale risultano
particolarmente importanti.

2.

In relazione alle caratteristiche di un prodotto alimentare idonee a soddisfare i criteri di qualità,
è necessario evitare l’utilizzo di ingredienti che presentino contaminazioni di tipo primario e
impedire cha abbiano luogo contaminazioni di tipo secondario.
Il candidato definisca il concetto di contaminazione primaria, riportando almeno due esempi
associati alle rispettive cause di comparsa e proponga le azioni da adottare per rimediare alle
contaminazioni che potrebbero presentarsi nella fase della lavorazione.

3.

La comparsa delle malattie cardiovascolari è favorita da fattori di rischio modificabili e non
modificabili. Tra i fattori di rischio modificabili è inserita l’alimentazione scorretta.
Il candidato spieghi il motivo per cui alcuni prodotti di pasticceria possono favorire
l’insorgenza di malattie cardiovascolari.

4.

Uno stato di malnutrizione si presenta quando si verifica un rapporto alterato tra l’assunzione
dei nutrienti e le effettive necessità del corpo. L’obesità è una malnutrizione per eccesso che
influisce negativamente anche sul funzionamento del sistema cardiovascolare.
Il candidato illustri la differenza tra sovrappeso e obesità, cosa si intende per obesità ginoide e
androide e fornisca consigli utili per un proficuo intervento preventivo.

____________________________
Durata massima della prova: 6 ore.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

