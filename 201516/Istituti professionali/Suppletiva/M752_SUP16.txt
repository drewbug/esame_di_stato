Pag. 1/2

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M752 – ESAME DI STATO DI ISTRUZIONE SECONDARIA SUPERIORE
Indirizzo: IPE9 - MANUTENZIONE E ASSISTENZA TECNICA
CURVATURA ELETTRICO ELETTRONICO
Tema di: TECNOLOGIE TECNICHE INSTALLAZIONE E MANUTENZIONE

Il candidato svolga la prima parte della prova e due tra i quesiti proposti nella seconda parte.
PRIMA PARTE
All’interno di una piccola azienda, l’incaricato della manutenzione deve garantire, tra l’altro,
l’efficienza e il corretto funzionamento di un motore in corrente continua e di 2 nastri trasportatori
azionati da motori asincroni trifase. Il motore in corrente continua prevede la presenza di un sistema
di regolazione della velocità tramite la variazione della tensione.
Il candidato, fatte le ipotesi aggiuntive ritenute necessarie:
1.

descriva, anche tramite uno schema, la struttura e il funzionamento del nastro trasportatore
illustrando, inoltre, come può avvenire la trasmissione del moto;

2.

indichi le principali attività da svolgere per effettuare la manutenzione ordinaria degli elementi
costituenti i nastri trasportatori e, in particolare, evidenzi le differenze tra la manutenzione del
motore asincrono trifase e quella del motore in corrente continua;

3.

illustri i criteri che consentono di determinare i parametri caratteristici del dispositivo di
protezione dei motori asincroni trifase che comandano i nastri per verificare se quello scelto è
adeguato;

4.

indichi i principali blocchi funzionali presenti sulla scheda di regolazione del motore in corrente
continua, gli strumenti e le metodologie per verificarne la funzionalità.

SECONDA PARTE
1.

Il candidato illustri il principio di funzionamento degli interruttori magnetotermici e ne descriva
i parametri di classificazione e la tipologia.

2.

La ditta produttrice di una elettrovalvola dichiara B10 = 10.000 cicli. L’elettrovalvola è installata
in un circuito d’acqua che lavora 16 ore al giorno per 250 giorni all’anno, ed effettua una apertura
ogni 5 minuti.
Calcolare il tasso di guasto annuo e il valore di MTTF.

Pag. 2/2

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M752 – ESAME DI STATO DI ISTRUZIONE SECONDARIA SUPERIORE
Indirizzo: IPE9 - MANUTENZIONE E ASSISTENZA TECNICA
CURVATURA ELETTRICO ELETTRONICO
Tema di: TECNOLOGIE TECNICHE INSTALLAZIONE E MANUTENZIONE

3.

Una ditta di impianti elettrici viene incaricata per la realizzazione di un impianto foltovoltaico
da realizzarsi sul tetto di una villetta unifamiliare.
Il candidato, fatte le opportune considerazioni, pianifichi l’intervento d’installazione avendo cura
di descrivere quali mezzi, attrezzature e risorse umane prevede di inviare. In funzione delle scelte
effettuate, analizzi la tipologia dei possibili rischi valutandone la probabilità e il danno per
ciascun pericolo individuato. Indichi inoltre, le misure di prevenzione e protezione e la tipologia
del DPI (Dispositivi di Protezione Individuale) necessari per effettuare l’intervento in sicurezza.

4.

Un sistema di monitoraggio di un impianto prevede l’acquisizione e l’elaborazione di dati
provenienti da 4 segnali analogici. Il sistema utilizza un unico convertitore analogico-digitale
con dinamica di ingresso compresa tra 0 e 5 V. I segnali sono sotto forma di tensione con
ampiezza compresa tra -0,5V e 0,5V e banda massima 2,5kHz.
Il candidato descriva anche tramite uno schema a blocchi il sistema di acquisizione dati, indichi
le principali caratteristiche che devono avere circuito di condizionamento, filtro e verifichi che il
convertitore A/D a 8 bit con tempo di conversione pari a 25s è adeguato e garantisce una
risoluzione minore del 5%.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

