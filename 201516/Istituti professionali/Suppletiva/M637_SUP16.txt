Pag. 1/2

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M637 – ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI DEI SERVIZI COMMERCIALI
Il candidato svolga la prima parte della prova e due tra i quesiti proposti nella seconda parte.
PRIMA PARTE
Il sistema informativo di bilancio è un insieme di documenti il cui scopo è quello di fornire una
rappresentazione chiara, esauriente e dettagliata della situazione economica, patrimoniale e
finanziaria dell’azienda nonché la prevedibile evoluzione futura della sua gestione.
Il candidato, dopo aver illustrato le funzioni e le finalità di ogni singolo documento di cui esso si
compone, proceda alla redazione comparata degli schemi sintetici di Stato patrimoniale riclassificato
e del Conto economico a valore aggiunto riferiti ad un’impresa industriale, tenendo conto dei vincoli
di seguito indicati e assumendo, opportunamente, ogni altro dato a scelta:
Indicatori di bilancio

Anno n

Anno n° 1

Totale impieghi

Euro 5.400.000

Euro 4.800.000

Capitale proprio

28%

25%

Indice di rotazione degli impieghi

1,9

1,7

ROE

7%

5%

ROI

12%

9%

Passività consolidate

33%

38%

Analizzi poi, attraverso i principali indici, la struttura patrimoniale, finanziaria ed economica
dell’azienda e ne presenti una breve relazione di commento.
SECONDA PARTE
1) La Alfa spa, impresa mono prodotto, ha una capacità produttiva annua di 20.000 unità e sostiene
costi fissi annui per € 900.000.
I costi per unità di prodotto sono i seguenti:


materie prime: 27 euro;



manodopera diretta: 43 euro.

Ciascun prodotto viene venduto a 130 euro.
Si calcoli:
a) il punto di equilibrio tracciandone anche la rappresentazione grafica;
b) la percentuale di capacità produttiva corrispondente al punto di equilibrio;

Pag. 2/2

Sessione suppletiva 2016
Seconda prova scritta

Ministero dell’Istruzione, dell’ Università e della Ricerca
M637 – ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI DEI SERVIZI COMMERCIALI
c) il risultato economico derivante dalla vendita di 18.000 unità;
d) il nuovo punto di equilibrio, sapendo che, a causa della congiuntura negativa, il prezzo di
vendita viene ridotto a 120 euro.
2) Un’impresa industriale presenta tre linee di produzione: Alfa, Beta, Gamma, delle quali sono noti
i seguenti dati:

Unità prodotte
Prezzo di vendita in euro
Materia prima impiegata per ogni unità (costo per kg: 5 euro)
Manodopera diretta per unità (costo orario: 10 euro)
Altri costi variabili per unità (euro)

Alfa
1.500
140
Kg 5
h2
15

Beta
2.000
120
Kg 8
h 1,50
12

Gamma
1.200
150
Kg 3
h 2,50
18

L’impresa sostiene costi fissi comuni alle tre produzioni pari a 235.800 euro.
Il candidato:


determini il margine lordo di contribuzione delle tre linee di produzione;



determini il risultato economico aziendale;



individui, motivando la scelta, la linea di produzione che è più conveniente incrementare.

3) La pianificazione aziendale rappresenta un momento fondamentale della gestione dell’impresa
attraverso cui l’azienda definisce le sue linee d’azione nel medio termine. Il budget è lo
strumento operativo che nel breve periodo consente di trasformare gli obiettivi previsti in azioni
concrete.
Il candidato, commenti adeguatamente, la precedente affermazione e, successivamente,
attraverso semplici ipotesi operative, con dati opportunamente scelti, rediga il budget
economico di una piccola azienda manifatturiera.
4) Il risultato economico ante imposte rappresenta il punto di partenza per la determinazione del
reddito fiscale. Dopo aver illustrato i principi di redazione del bilancio civilistico e la normativa
fiscale relativa ad ammortamenti, plusvalenze e spese di manutenzione e riparazione, Il
candidato, con dati opportunamente scelti, presenti motivati esempi numerici di calcolo
extracontabile dell’IRES d’esercizio a carico di un’impresa industriale e rediga le relative
rilevazioni contabili.
___________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

