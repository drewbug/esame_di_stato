Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP02 – SERVIZI SOCIO-SANITARI
Tema di: IGIENE E CULTURA MEDICO-SANITARIA
ESEMPIO PROVA

Il candidato svolga la prima parte della prova e due tra i quesiti proposti nella seconda
parte.

PRIMA PARTE
Il signor Giovanni ha 66 anni, vive con la moglie Anna coetanea, in una zona rurale, lontana
dal centro abitato. L’abitazione in cui vivono è un antico casale, privo di ascensore. Da
alcuni anni entrambi i figli, Francesco e Lorenzo, sono andati a vivere a Londra, dove
lavorano.
Giovanni ha svolto, fin dalla giovane età, l’attività di agricoltore, ora è in pensione da un
anno.
Ama andare a caccia e a pesca e coordina l’attività di un club.
Giovanni ha sempre goduto di buona salute, ma ultimamente ha notato uno strano tremore
alla mano destra a riposo, si sente sempre molto affaticato i suoi movimenti sono lenti e
talvolta manifesta difficoltà ad iniziarli.
A causa di questi problemi motori, un giorno, andando a pesca, inciampa e si rompe il
femore.
Viene ricoverato, ma alla dimissione dall’ospedale Giovanni e Anna si trovano in difficoltà.
Il candidato, in base alle sue conoscenze, ipotizzi la patologia di cui soffre Giovanni
descrivendone i sintomi e il decorso ed elabori un progetto di intervento rivolto all’utente.

SECONDA PARTE
1.

Quale funzione svolge e quali figure professionali compongono l’Unità di Valutazione
Multidimensionale?

2.

Quali sono le figure professionali coinvolte in un progetto riabilitativo di tipo motorio,
quale tipo di formazione hanno e quali competenze?

3.

Quali sono i punti principali necessari per elaborare un progetto?

4.

Quali sono i servizi prestati ai soggetti con disabilità?

_________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

