Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I181 – ESAME DI STATO DI ISTRUZIONE SECONDARIA SUPERIORE
Indirizzi: IPAF – PRODUZIONI INDUSTRIALI E ARTIGIANALI
ARTICOLAZIONE INDUSTRIA
OPZIONE ARREDI E FORNITURE D'INTERNI
IPIA – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA ARREDI E FORNITURE D'INTERNI
Tema di: TECNICHE DI PRODUZIONE E DI ORGANIZZAZIONE
Un museo d’arte richiede 40 cassettiere per l’archiviazione di multipli d’arte nel massimo formato di
70 x 100 cm. Le cassettiere dovranno anche fungere da comodo piano di appoggio per la visione delle
stesse opere.
Il candidato, assunti liberamente eventuali altri elementi utili e necessari, ne esegua la progettazione
e lo studio di fabbricazione. Il manufatto sarà realizzato in legno e/o derivati; altri materiali possono
essere utilizzati per le parti complementari.
Il candidato svolga la prima parte della prova e due tra i quesiti proposti nella seconda parte.
PRIMA PARTE
Si richiedono:
a. disegno di assieme, in proiezioni ortogonali, completo delle opportune sezioni
b. disegno di fabbricazione, redatto nel rispetto delle norme UNI, di due componenti significativi
del progetto
c. schema di flusso della produzione dei componenti prescelti
d. ciclo di lavorazione relativo ad uno fra i componenti prescelti
e. relazione descrittiva sulle scelte tecniche operate, in particolare per quanto riguarda i materiali e
le tecniche per l’assemblaggio degli elementi componenti.
SECONDA PARTE
1. Parametri di taglio operativi delle macchine utensili e loro interazioni con la produzione e con i
relativi costi.
2. Strumenti grafici per la pianificazione e l’ottimizzazione della produzione.
3. Struttura dell’azienda e ruoli dei diversi settori che la costituiscono.
4. Efficienza di macchine/impianti e piani di manutenzione programmata.
____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella istituzione
scolastica.
Non è consentito lasciare l’Istituto prima che siano trascorse 3 ore dalla dettatura del tema.

