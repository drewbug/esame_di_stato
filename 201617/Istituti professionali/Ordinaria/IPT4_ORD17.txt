Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPT4 – ESAME DI STATO DI ISTRUZIONE SECONDARIA SUPERIORE
Indirizzo: IPT4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: TECNICHE DI PRODUZIONE E DI ORGANIZZAZIONE
Il candidato svolga la prima parte della prova e due tra i quesiti proposti nella seconda parte.
PRIMA PARTE
L'attenzione di molte aziende agli aspetti legati al contenimento energetico e alla produzione di
materiali e processi con tecnologie di tipo Green, a partire dal contesto legato a fonti di energia
rinnovabili, ha portato una giovane e dinamica azienda, la “ Pixnovartis”, ad affermarsi sul mercato
nazionale, assolvendo il costante impegno di tenere sotto controllo e ridurre gli impatti ambientali,
mantenendo i pilastri dello Sviluppo Sostenibile - Ambiente, Innovazione, Sviluppo, Economia e
Sociale - avvalendosi di un sistema di soluzioni di ingegneria integrata. Tali soluzioni vanno dalle
realizzazioni innovative in ambiente ecosostenibile (solare, eolico, legno), alla progettazione e
realizzazione di soluzioni di riciclo urbano, ad alcune importanti produzioni di Design High Tech,
create principalmente dal riciclo intelligente di materiali di recupero.
Si propone come competitor sia sul versante della rivisitazione progettuale, che nell’utilizzo e nella
scelta dei materiali e nelle metodologie d’impiego, puntando soprattutto all’adeguamento dei
requisiti di conformità ambientali specifici e internazionalmente riconosciuti, come ad esempio
protocolli GreenGuard, Leed, Fsc, Ecolabel. I punti di forza della Pixnovartis possono essere così
brevemente descritti:
 L'utilizzo di filiere certificate
 Il riciclo controllato di particolari materiali
 Lo sviluppo di prodotti innovativi
 Il costante recupero dell’artigianalità nel sistema della produzione industriale
 Il costante riferimento allo stile Made in Italy sinonimo di qualità e creatività in tutto il mondo
 L’utilizzo di sistemi di gestione e controllo certificati green Technology
II candidato sviluppi i seguenti punti:
1. Elaborare una relazione/presentazione dell’azienda che descriva la Mission, e che prepari ad una
buona pianificazione strategica, da descrivere in ogni sua componente di percorso: punti di forza
e di debolezza, definizione degli obiettivi, formulazione delle strategie, predisposizione del
piano, programmazione del budget e controllo del piano; testi, schizzi, disegni, immagini e
descrizione dei prodotti e dei materiali impiegati per tipologia e categoria; strategie di
progettazione del nuovo Brand coerentemente al piano di marketing da adottare, sviluppandone i
contenuti, descrivendo il target di riferimento, soprattutto in considerazione del mercato in cui

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPT4 – ESAME DI STATO DI ISTRUZIONE SECONDARIA SUPERIORE
Indirizzo: IPT4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: TECNICHE DI PRODUZIONE E DI ORGANIZZAZIONE
intende operare, in un formato grafico adeguato, che traducano questa fase di nascita
dell’azienda, e che soprattutto segmentino le caratteristiche dei prodotti e servizi offerti.
2. Predisporre una sintetica campagna di comunicazione sviluppata anche per il Web; lo sviluppo
del logo dell’azienda e sintetica immagine coordinata, attraverso la realizzazione di una tavola
base istituzionale che comprenda l’immagine grafica, il logo, l’Headline, il Pay off – ed il Claim.
3. Realizzazione un bozzetto grafico di un prodotto tipo dell’azienda Pixnovartis a scelta che
preveda: la scheda tecnica del prodotto corredata da un disegno in piano, dall’indicazione degli
accessori impiegati e dalle lavorazioni, il ciclo di lavorazione in cui stimare i tempi assegnati per
ciascuna operazione.

SECONDA PARTE
1. In riferimento al D.lgs 81/08 (Testo Unico sulla Sicurezza) indicare quali sono i principali
rischi e le misure da adottare all’interno dei locali nei quali avviene la produzione e la
riconversione dei materiali da riciclo, ad esempio il Legno.
2. Le logiche di progettazione organizzativa esprimono i diversi approcci che possono essere
seguiti secondo i quali la progettazione organizzativa può essere condotta. Il Candidato
descriva:
a. La logica bottom-up (dal basso verso l’alto)
b. La logica top-down (dall’alto verso il basso)
3. I requisiti di sostenibilità ambientale sui prodotti italiani possono riguardare alcuni marchi di
qualità e certificazioni di prodotto così sinteticamente descritte per caratteristiche tipologiche,
Certificazioni sul Prodotto "Green" riconosciute a livello internazionale. Attribuire e
descrivere i contenuti delle sigle specifiche delle “Certificazioni sulla provenienza della
cellulosa da foreste gestite in maniera sostenibile”.
4. Rispetto al decreto sicurezza cantieri, DLgs 81.08 Titolo IV, individuare la sigla e descrivere il
Documento che contiene l’individuazione, l’analisi e la valutazione dei Piano di Sicurezza
rischi, e le conseguenti procedure, gli apprestamenti e le attrezzature.
____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

