Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I202 – ESAME DI STATO DI ISTRUZIONE SECONDARIA SUPERIORE
Indirizzo: IPGF – SERVIZI PER L'AGRICOLTURA E LO SVILUPPO RURALE
OPZIONE GESTIONE RISORSE FORESTALI MONTANE
Tema di: ECONOMIA AGRARIA E LEGISLAZIONE DI SETTORE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il territorio agroforestale, in funzione delle proprie caratteristiche di multifunzionalità, è sottoposto a
specifici regimi di tutela.
Il candidato, dopo aver trattato l’argomento nei suoi aspetti generali, descriva un’azienda ad indirizzo
agroforestale in un territorio di sua conoscenza; sviluppi, inoltre, le procedure e la documentazione
necessaria al rilascio delle autorizzazioni per l’effettuazione di interventi selvicolturali secondo
quanto previsto dalla normativa vigente.
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze
e competenze maturate attraverso le esperienze, qualora effettuate, di alternanza scuola-lavoro,
stage e formazione in azienda.
1. In relazione all’azienda descritta nella prima parte, il candidato illustri i vincoli e le autorizzazioni
necessarie per la realizzazione della viabilità aziendale.
2. Il candidato dettagli le principali imposte, tasse e contributi a carico dell’azienda descritta nella
prima parte della prova.
3. Il candidato illustri le modalità di calcolo del beneficio fondiario e del reddito netto di un
imprenditore coltivatore diretto, sviluppando un esempio con dati a scelta.
4. In relazione anche ad eventuali esperienze operative personali, il candidato illustri la normativa
vigente sulla sicurezza dei cantieri forestali.

_____________________
Durata massima della prova: 6 ore.
È consentito l’uso di manuali tecnici, prontuari e di calcolatrici non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

