Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPA1 – ESAME DI STATO DI ISTRUZIONE SECONDARIA SUPERIORE
Indirizzo: IPA1 - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA PRODUZIONI TESSILI E SARTORIALI
Tema di: PROGETTAZIONE E REALIZZAZIONE DEL PRODOTTO

Il candidato svolga la prima parte della prova e due tra i quesiti proposti nella seconda parte.
PRIMA PARTE
“Supercalifragilistichespiralidoso
anche se ti sembra che abbia un suono spaventoso
se lo dici forte avrai un successo strepitoso
supercalifragilistichespiralidoso….”
(Mary Poppins) - Richard M. Sherman & Robert B. Sherman

C’era una volta… è l’incipit di molte favole piene di colori e tanta fantasia, dai bon bon e muri di
marzapane di Hänsel e Gretel al meraviglioso sogno di Alice, dai pirati di Peter Pan al viaggio
interstellare del Piccolo Principe, sono questi i mondi dei piccoli che li aiutano a diventare grandi.
Nuvole di organza e tulle adornano principesse romantiche, passamanerie e stampe glitterate per gli
spazi interplanetari; innumerevoli sono le ispirazioni che il mondo incantato delle fiabe può offrire
per la creazione di un outfit kids P/E a prova della vivacità di ogni bambino.
Il candidato scelga il target di riferimento, analizzi la propria fiaba preferita e utilizzi la propria
creatività per ideare 3 capi di tendenza da presentare a Pitti bimbo per la prossima stagione P/E.
Al candidato è richiesto di:
1. individuare il concept e costruire un tableau corredato da titolo, da cartella colori che evochi
l’atmosfera proposta;
2. individuare le linee da sviluppare ed elaborare una serie di schizzi per lo studio preliminare dei
capi;
3. relazionare sulle scelte creative e tecniche compiute;
4. eseguire almeno due figurini, scelti tra gli schizzi, impaginandoli secondo il gusto personale e in
armonia con le scelte progettuali.

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPA1 – ESAME DI STATO DI ISTRUZIONE SECONDARIA SUPERIORE
Indirizzo: IPA1 - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA PRODUZIONI TESSILI E SARTORIALI
Tema di: PROGETTAZIONE E REALIZZAZIONE DEL PRODOTTO

PARTE SECONDA
1. Chi è il fashion blogger?
2. Descrivi il tailleur Chanel.
3. Che cos’è la scheda tecnica di un capo?
4. Cosa si intende per tracciato nella grafica vettoriale.

____________________________
Durata massima della prova: 8 ore.
È consentita la consultazione di cataloghi e riviste disponibili nell’istituto sede d’esame, nonché l’utilizzo di tecniche e strumentazioni,
per la riproduzione e l’elaborazione informatica di testi e immagini, accessibili a tutti i candidati nel tempo stabilito per la prova.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

