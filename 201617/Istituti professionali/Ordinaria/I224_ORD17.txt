Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I224 – ESAME DI STATO DI ISTRUZIONE SECONDARIA SUPERIORE
Indirizzo: IPAV – PRODUZIONI INDUSTRIALI E ARTIGIANALI
ARTICOLAZIONE INDUSTRIA
OPZIONE PRODUZIONI AUDIOVISIVE
Tema di: LINGUAGGI E TECNICHE DELLA PROGETTAZIONE E
COMUNICAZIONE AUDIOVISIVA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Con il passaggio al digitale ed il moltiplicarsi di frequenze e canali, i palinsesti delle maggiori
emittenti televisive offrono una vasta gamma di opere e prodotti. Dai film alle fiction, dai notiziari
allo sport, dall’intrattenimento alla divulgazione scientifica per arrivare ai programmi per i minori, le
televisioni cercano di rispondere agli interessi di un pubblico generalista o di settori e nicchie più o
meno ampie di spettatori. Il candidato descriva l’iter di un determinato tipo di produzione
(cinematografica, di fiction, una diretta televisiva o altro), trattandone anche l’inserimento nei
palinsesti delle televisioni a pagamento e generaliste.

SECONDA PARTE
1.

A partire dalla traccia assegnata, il candidato descriva le procedure tecniche necessarie a far
giungere sugli schermi televisivi i film che nascono prioritariamente per la sala, con particolare
riferimento alle questioni dei formati di visione per i film girati in pellicola.

2.

Il pubblico cinematografico e televisivo è costituito anche da minori, per i quali è necessaria una
particolare tutela sia come spettatori, sia nella loro partecipazione alle produzioni. Il candidato
descriva i meccanismi di tutela esistenti in Italia per la televisione e per il cinema.

3.

Il candidato spieghi l’importanza e la funzione dei codec in fase di cattura, elaborazione e
distribuzione di asset audiovisivi.

4.

Il candidato descriva in cosa consiste la fase di sviluppo (da alcuni definita anche fase letteraria)
nel corso di una produzione cinematografica.

____________________________
Durata massima della prova: 6 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

