Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPIM – ESAME DI STATO DI ISTRUZIONE SECONDARIA SUPERIORE
Indirizzi: IPIM – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA TECNICO DEL MARE
Tema di: TECNICHE DI PRODUZIONE E DI ORGANIZZAZIONE

Il candidato svolga la prima parte della prova e due tra i quesiti proposti nella seconda parte.

PRIMA PARTE
Il candidato individui un processo produttivo nell’ambito dei settori pesca e acquacultura, ne descriva
i mezzi, predisponga le fasi di lavoro evidenziando i punti di forza per una valorizzazione del prodotto
e proponendo soluzioni per gli eventuali punti critici.

SECONDA PARTE
1. Quali sono i principali metodi di conservazione dei prodotti ittici e quale si sceglierebbe per il/un
prodotto tipico ottenibile dal processo descritto nella prima parte?
2. In riferimento alla prima parte, se il prodotto
a. deriva dall'allevamento, descrivere quali sono i problemi dovuti alle disfunzioni riproduttive
e quali strategie si possono mettere in atto per porvi rimedio;
b. deriva dalla pesca, descrivere le pratiche di marketing da programmare nel medio/lungo
termine per conseguire il miglior risultato economico.
3. Quali sono, come si riconoscono e come si prevengono i principali problemi sanitari/produttivi
dovuti allo stress negli allevamenti intensivi?
4. Con riferimento al settore produttivo pesca e acquacultura, basandosi su situazioni professionali
ed esperienze effettuate in laboratorio, in stage o in alternanza scuola-lavoro, documentare
l’esperienza svolta attraverso una relazione tecnica.

_____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’istituto prima che siano trascorsi 3 ore dalla dettatura del tema.

