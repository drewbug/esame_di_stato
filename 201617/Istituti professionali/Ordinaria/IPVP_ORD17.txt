Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPVP – ESAME DI STATO DI ISTRUZIONE SECONDARIA SUPERIORE
Indirizzo: IPVP – SERVIZI PER L'AGRICOLTURA E LO SVILUPPO RURALE
OPZIONE VALORIZZAZIONE E COMMERCIALIZZAZIONE DEI PRODOTTI
AGRICOLI E DEL TERRITORIO
Tema di: ECONOMIA AGRARIA E DELLO SVILUPPO TERRITORIALE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Un’azienda agraria ad indirizzo tipico di un territorio di conoscenza del candidato, con adeguate
dotazioni strutturali e un efficiente grado di meccanizzazione, è condotta in economia da un
proprietario coltivatore diretto.
Il candidato proceda inizialmente alla sua descrizione dettagliata e successivamente, assumendo in
modo congruo tutti i dati tecnico-economici necessari, rediga il bilancio economico esaminando
analiticamente le voci che lo compongono al fine di determinare il Beneficio Fondiario e il Reddito
Netto dell’imprenditore.
Il candidato valuti, inoltre, la convenienza alla realizzazione di interventi che possano favorire attività
integrative anche mediante la promozione di agriturismi, ecoturismi, iniziative di turismo culturale o
folkloristico.
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze
e competenze maturate attraverso le esperienze, qualora effettuate, di alternanza scuola-lavoro,
stage e formazione in azienda.
1. Il candidato dettagli le principali imposte, tasse e contributi a carico dell’imprenditore coltivatore
diretto in base alle vigenti normative, con particolare riferimento all’azienda analizzata nella prima
parte della traccia.
2. Il candidato illustri la definizione e le modalità di calcolo delle anticipazioni colturali, sviluppando
un esempio con dati a scelta.
3. La valutazione di impatto ambientale: aspetti generali e modalità di determinazione.
Il candidato, dopo aver inquadrato la tematica, esponga qualche possibile esempio in un territorio
di sua conoscenza.
4. In relazione ad eventuali esperienze operative personali, il candidato descriva le principali misure
adottate in materia di sicurezza sul lavoro in ambito zootecnico.

_____________________
Durata massima della prova: 6 ore.
È consentito l’uso di manuali tecnici, prontuari e di calcolatrici non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

