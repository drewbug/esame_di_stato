Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPIB – ESAME DI STATO DI ISTRUZIONE SECONDARIA SUPERIORE
Indirizzo: IPIB - PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA CHIMICO - BIOLOGICO
Tema di: TECNICHE DI PRODUZIONE E DI ORGANIZZAZIONE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Le produzioni biotecnologiche costituiscono una alternativa alle sintesi chimiche le cui materie prime
sono in genere di origine petrolifera. Il candidato tratti il ciclo produttivo di una sostanza ottenuta per
via biotecnologica, mettendo in evidenza i substrati ed i microrganismi utilizzati, le apparecchiature
adottate, il sistema di separazione e purificazione del prodotto; rappresenti mediante schema a blocchi
o in simbologia UNICHIM la sequenza logica delle varie fasi operative.
SECONDA PARTE
1.

Esporre vantaggi e svantaggi dei processi biotecnologici rispetto ai processi di sintesi chimica.

2.

Spiegare la funzione della sterilizzazione delle apparecchiature e dei fluidi utilizzati nei processi
biotecnologici.

3.

Illustrare, eventualmente con schema rappresentativo, il sistema di controllo delle grandezze
fisiche e chimiche di un bioreattore.

4.

Sulla base della propria esperienza operativa in laboratorio o nell’ambito dell’alternanza scuolalavoro, illustrare una attività produttiva attraverso la rappresentazione della sequenza delle varie
operazioni.

____________________________
Durata massima della prova: 6 ore.
È consentito l’uso di manuali relativi alle simbologie UNICHIM, di mascherine da disegno e di calcolatrici tascabili non
programmabili.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

