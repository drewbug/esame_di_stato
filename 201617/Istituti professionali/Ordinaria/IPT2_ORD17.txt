Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPT2 – ESAME DI STATO DI ISTRUZIONE SECONDARIA SUPERIORE
Indirizzo: IPT2 – MANUTENZIONE E ASSISTENZA TECNICA
Tema di: ELETTROTECNICA ED ELETTRONICA
Il candidato svolga la prima parte della prova e due tra i quesiti proposti nella seconda parte.
PRIMA PARTE
Ad una ditta di elettronica viene commissionata la progettazione e costruzione di un'incubatrice
per uova con le seguenti caratteristiche:
Temperatura:

Regolabile tra +30°C e +40°C

Limiti di temperatura consentiti:

min 25°C – max 45°C

Risoluzione temperatura:

Decimo di grado centigrado

Potenza max fornita

150W

Alimentazione

230Vac

Ventilazione

intermittente o continua

Il sensore di temperatura utilizzato è un classico LM35, integrato monolitico lineare in grado di
fornire 10mV/°C, operante tra -50°C e +150°C e tra +4V e +30V.
Il candidato, fatte le opportune ipotesi di progetto:
- realizzi una scheda elettronica completa di alimentatore, in grado di condizionare il segnale del
trasduttore per poter avere in uscita 5V quando la temperatura interna all´incubatrice è di 50°C;
- dica quali devono essere le caratteristiche dell'eventuale ADC successivo alla scheda elettronica
per poter gestire la temperatura al decimo di grado;
- suggerisca un sistema per poter controllare la temperatura dell'incubatrice;
- realizzi un sistema acustico che segnali l'uscita dal range di temperature consentito.

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPT2 – ESAME DI STATO DI ISTRUZIONE SECONDARIA SUPERIORE
Indirizzo: IPT2 – MANUTENZIONE E ASSISTENZA TECNICA
Tema di: ELETTROTECNICA ED ELETTRONICA

SECONDA PARTE
Il candidato, fatte le adeguate ipotesi aggiuntive, risponda a due tra le seguenti domande:
1.

Realizzare un sistema di visualizzazione della temperatura al decimo di grado centigrado.

2.

La ditta che ha commissionato l'incubatrice ne vuole installare trenta. Dimensionare
l'interruttore generale del sistema.

3.

Realizzare il controllo, attivabile tramite interruttore, di ventilazione intermittente
(accende / spegne ogni 30 secondi) o continua.

4.

La potenza per il riscaldamento viene fornita da una resistenza elettrica in acciaio corazzato,
alimentata dalla tensione di rete: dimensionarla e suggerire il circuito di controllo
dell'alimentazione.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

