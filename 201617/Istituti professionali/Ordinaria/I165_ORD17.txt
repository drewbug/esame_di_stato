Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I165 – ESAME DI STATO DI ISTRUZIONE SECONDARIA SUPERIORE
Indirizzi: IPAB – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA FOTOGRAFIA
IPFA – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
OPZIONE PRODUZIONI ARTIGIANALI DEL TERRITORIO
CURVATURA FOTOGRAFIA
Tema di: PROGETTAZIONE E REALIZZAZIONE DEL PRODOTTO
Il candidato svolga la prima parte della prova e due tra i quesiti proposti nella seconda parte.
PRIMA PARTE
Una volta concluso il ciclo di studi, il candidato decide di promuovere la sua attività professionale
attraverso un portfolio di immagini raccolte sotto forma di fotolibro. Sulla base delle competenze e
delle conoscenze acquisite durante il corso di studi e grazie alle esperienze formative svolte anche in
contesti operativi, il candidato realizzi almeno 8 pagine del fotolibro tenendo conto che il formato è
di cm 30x42 orizzontale.
Al candidato dovrà essere messo a disposizione un congruo numero di immagini desunte dall'archivio
dell'Istituto; egli dovrà procedere alla loro elaborazione e ottimizzazione. Il progetto del fotolibro (nel
suo impianto grafico, nell'equilibrio tra le dimensioni delle immagini, nella sequenza suggerita e nel
rapporto con eventuali testi) dovrà essere finalizzato alla massima valorizzazione e alla efficace
descrizione della propria figura professionale.
Dovranno essere inseriti gli elementi testuali indispensabili: nome dell'autore e breve descrizione
della sua attività professionale. L’inserimento di altri testi (didascalie, citazioni...) è facoltativo.
Si richiede la produzione e consegna alla commissione dei seguenti elaborati:
 File di lavorazione completi rispettivamente nei formati TIFF e JPEG
 Una prova di stampa nel formato UNI A4 contenente le miniature di tutte le pagine in una
sequenza corretta.
 Relazione illustrativa che riporti i criteri di scelta tecnici e creativi dell’iter progettuale.

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I165 – ESAME DI STATO DI ISTRUZIONE SECONDARIA SUPERIORE
Indirizzi: IPAB – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA FOTOGRAFIA
IPFA – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
OPZIONE PRODUZIONI ARTIGIANALI DEL TERRITORIO
CURVATURA FOTOGRAFIA
Tema di: PROGETTAZIONE E REALIZZAZIONE DEL PRODOTTO

SECONDA PARTE
1. L'esercizio della professione del fotografo in Italia: normative e consuetudini.
2. Peculiarità tecniche e modalità di utilizzo di un lampeggiatore professionale portatile.
3. Funzione dell'istogramma nella gestione dell'immagine digitale.
4. Differenze tra i principali sistemi di messa a fuoco automatica disponibili per le fotocamere
reflex.

____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso delle attrezzature, informatiche e laboratoriali (esclusa INTERNET), degli archivi digitali e dei materiali
cartacei presenti in biblioteca disponibili nella istituzione scolastica.
Non è consentito lasciare l’Istituto prima che siano trascorse 3 ore dalla dettatura del tema.

