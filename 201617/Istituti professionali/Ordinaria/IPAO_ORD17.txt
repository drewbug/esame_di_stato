Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPAO – ESAME DI STATO DI ISTRUZIONE SECONDARIA SUPERIORE
Indirizzo: IPAO – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
OPZIONE PRODUZIONI ARTIGIANALI DEL TERRITORIO
CURVATURA METALLI - OREFICERIA
Tema di: PROGETTAZIONE E REALIZZAZIONE DEL PRODOTTO
Il candidato svolga la prima parte della prova e due tra i quesiti proposti nella seconda parte.
PRIMA PARTE
Massimo Monaldi, brand di pelletteria easy-to-wear, intende produrre una linea di borse da donna
destinate ad un pubblico giovane, caratterizzate da forme innovative e colori accesi, in grado di
sottolineare la personalità di chi le indossa. Le borse saranno impreziosite da elementi in metallo
smaltato, che con la loro linea fantasiosa contribuiranno a esaltarne l’originalità.
Il candidato, sulla base delle conoscenze e competenze acquisite durante il corso di studi anche grazie
a esperienze formative realizzate in contesti operativi, proponga per questa collezione alcuni prodotti
a sua scelta tra ciondoli, placche, chiusure, elementi di raccordo per manici e tracolla.
Si richiede la produzione dei seguenti elaborati:
 schizzi preparatori
 bozzetto eseguito a mano o al computer
 relazione illustrativa dell’iter progettuale e breve descrizione delle successive fasi di lavorazione
del prodotto.

SECONDA PARTE
1. La smaltatura dei metalli: procedure e materiali.
2. I metalli nobili: proprietà tecnologiche e fisiche e impiego in oreficeria.
3. Tipologie di chiusure per collane e bracciali.
4. La microfusione: caratteristiche, macchinari e impianti, ciclo produttivo.

____________________________
Durata massima della prova: 8 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito soltanto l’uso della strumentazione, anche informatica, disponibile nella istituzione scolastica.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

