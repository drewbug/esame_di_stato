Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
WPBA – ESAME DI STATO DI ISTRUZIONE SECONDARIA SUPERIORE
Indirizzo: IPBA – PRODUZIONI INDUSTRIALI ARTIGIANALI
ARTICOLAZIONE ARTIGIANATO
Tema di: TECNOLOGIA DEI PROCESSI PRODUTTIVI

Il candidato svolga la prima parte della prova e due tra i quesiti proposti nella seconda parte.
PRIMA PARTE
La Parrocchia di un paese montano dà in commissione la decorazione della porta del tabernacolo al
centro di un nuovo altare eseguito in stile moderno e situato nella cappella laterale della chiesa.
L'opera artistica dovrà essere un bassorilievo in legno oppure una decorazione pittorica con elementi
ornamentali.
Il candidato, nel rispetto del corso di studi svolto e sulla base delle conoscenze e competenze
specifiche acquisite durante il percorso formativo nonché attraverso esperienze realizzate in contesti
operativi, sviluppi il progetto artistico.
Si richiedono i seguenti elaborati:
 Schizzi preparatori e schizzo finale
 Bozzetto eseguito in plastilina oppure particolare dell'opera in scala eseguito con tecnica libera
 Relazione illustrativa con descrizione dell’opera, riferimenti alle tecniche specifiche utilizzate e
indicazioni riguardo alla sequenza delle fasi di realizzazione

SECONDA PARTE
1. Il candidato indichi il tipo di legno adatto alla realizzazione dell’opera, motivandone la scelta, e
dia indicazioni sulla giusta stagionatura del legno.
2. Il candidato illustri brevemente tecniche di decorazione pittorica utilizzabili per la realizzazione
dell’opera artistica indicata.
3. Il candidato descriva la fase di pianificazione di un progetto artistico.
4. Il candidato illustri le modalità di documentazione tradizionali e digitali del lavoro svolto.

____________________________
Durata massima della prova: 8 ore.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella
istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

