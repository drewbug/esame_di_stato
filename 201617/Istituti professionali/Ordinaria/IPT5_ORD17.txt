Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPT5 – ESAME DI STATO DI ISTRUZIONE SECONDARIA SUPERIORE
Indirizzo: IPT5 – SERVIZI PER L'ENOGASTRONOMIA E L'OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE
Il candidato svolga la prima parte della prova e due tra i quesiti proposti nella seconda parte.
PRIMA PARTE
L’associazione culturale “LUOGHI E SENSAZIONI” intende organizzare una manifestazione per
promuovere i prodotti enogastronomici italiani. I protagonisti saranno le eccellenze culinarie dei
territori, le preparazioni tradizionali, i sapori e i profumi legati alla terra e alle persone che la
abitano. I visitatori potranno scoprire i vari prodotti nella cena-degustazione conclusiva dell’evento,
un’opportunità unica per scoprire il Paese in compagnia della tradizione e del gusto.
L’appuntamento è per sabato 1 luglio 2017: si prepareranno 250 coperti, il menù sarà un
appassionante viaggio tra piatti di sapori autentici.
Il candidato, considerando la particolarità dell’evento:
 elabori un ipotetico menù degustazione per la serata composto da 4 portate, scegliendo
accuratamente i piatti e gli ingredienti caratteristici e rappresentativi della cucina italiana; per
ogni pietanza predisponga una descrizione accurata che spieghi il piatto, metta in evidenza le
caratteristiche enogastronomiche del prodotto e il suo collegamento con il territorio;
 confronti il menù ideato con le indicazioni della dieta equilibrata e stabilisca se la tipologia dei
piatti proposti e le cotture applicate risultano sane e adeguate sotto il profilo nutrizionale,
facendo particolare attenzione al tipo di grassi usati, alla quantità e tipo di carboidrati presenti,
alle fonti di proteine, all’insaporimento dei piatti e al consumo di alimenti di origine vegetale;
 nell’eventualità che partecipino alla serata persone con intolleranza al lattosio o affette da
celiachia, proponga dei menù alternativi per questi visitatori motivando le scelte in funzione
dell’intolleranza. Presti speciale attenzione alla presenza delle sostanze che provocano la RAA
dovuta all’impiego di queste anche come additivi. Descriva gli accorgimenti da seguire per
l’elaborazione di questi menù.

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPT5 – ESAME DI STATO DI ISTRUZIONE SECONDARIA SUPERIORE
Indirizzo: IPT5 – SERVIZI PER L'ENOGASTRONOMIA E L'OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE

SECONDA PARTE
1.

La manifestazione prevede un concorso enogastronomico - “Dalla tradizione alle nuove
tendenze in cucina” - che intende premiare le idee più innovative. I concorrenti si sfideranno
nella preparazione dei migliori piatti della tradizione inserendo tra gli ingredienti i novel foods.
Il candidato descriva il piatto che intende presentare al concorso, illustri le caratteristiche del
novel food impiegato nella preparazione e indichi come vengono definiti questi ingredienti
secondo la normativa vigente.

2.

La coordinatrice dell’evento è una donna intraprendente che si trova al terzo mese di
gravidanza. L’alimentazione della donna in gravidanza deve garantire il buono stato di salute
della gestante e del feto. Il candidato indichi le regole da seguire per la corretta alimentazione
in gravidanza e specifichi i cibi da evitare in quanto possono rappresentare un rischio per il
bambino.

3.

La fibra alimentare deve essere presente nella dieta di tutti i giorni per una corretta
alimentazione. Il candidato segnali la quantità di fibra consigliata quotidianamente secondo una
dieta equilibrata, spieghi i diversi tipi di fibra e ne illustri gli effetti sull’organismo. Individui
nel menù proposto (prima parte) gli alimenti che contengono fibra.

4.

Molte persone adottano regimi alimentari diversi da quello tradizionale, tra questi si trova lo
stile alimentare vegetariano. Il candidato descriva i principali tipi di dieta vegetariana e spieghi
come garantire in un menù vegetariano il giusto fabbisogno proteico.

____________________________
Durata massima della prova: 6 ore.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

