Pag. 1/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPBC – ESAME DI STATO DI ISTRUZIONE SECONDARIA SUPERIORE
Indirizzo: IPBC – SERVIZI PER L'ENOGASTRONOMIA E L'OSPITALITÀ
ALBERGHIERA ARTICOLAZIONE ACCOGLIENZA TURISTICA
Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Sofia e Francesco hanno lavorato per una decina di anni come dipendenti nel settore
agroalimentare. L’esperienza acquisita in tale ambito, la loro passione per uno stile di vita attento
all’ambiente e il loro desiderio di valorizzare il territorio in cui vivono li hanno portati alla
decisione di rilevare un negozio nel centro storico di Trento con l’idea di farne il primo negozio in
regione a Km & Imballo zero.
I prodotti commercializzati sono - fra gli altri - frutta, verdura, olio e vino di produzione locale,
pane e biscotti sfusi contenuti in cesti da cui servirsi in base al bisogno, birre artigianali da spillare
direttamente da fusti in acciaio, legumi e cereali prodotti con sementi antiche per valorizzare la
biodiversità, prodotti per la cura della persona e della casa serviti tramite dispenser a caduta e così
via.
In data 10/01/n, a fronte delle attività e passività cedute dal Signor Degasperi, titolare del negozio
rilevato, e riportate qui di seguito, Sofia e Francesco pagano, tramite assegni circolari, un importo
complessivo di 380.000 euro.
Attività
Fabbricati
Attrezzature
Arredamento
Automezzi
Magazzino
Crediti diversi

Passività
300.000
5.000
65.000
13.000
8.000
24.000

Fondi rischi e oneri
Debiti per TFR
Debiti v/fornitori
Debiti diversi

4.000
9.000
33.000
16.000

Conclusi nell’arco di un mese i lavori di sistemazione del negozio, costati 45.000 euro e finanziati
con un mutuo bancario quinquennale rimborsabile a quote annuali costanti, Sofia e Francesco
organizzano un evento per l’inaugurazione della nuova attività economica, ragione sociale: K&I
ZERO di Sofia e Francesco Pedrotti s.n.c.

Pag. 2/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPBC – ESAME DI STATO DI ISTRUZIONE SECONDARIA SUPERIORE
Indirizzo: IPBC – SERVIZI PER L'ENOGASTRONOMIA E L'OSPITALITÀ
ALBERGHIERA ARTICOLAZIONE ACCOGLIENZA TURISTICA
Tema di: ECONOMIA AZIENDALE
A fine esercizio il Conto economico riporta i seguenti valori:

A) Valore della produzione

720.000

B) Costi della produzione

648.000

Differenza (A-B)
C) Proventi e oneri finanziari

72.000
1.700

D) Rettifiche di valore di attività finanziarie
Risultato prima delle imposte (A-B±C±D)

70.300

20. imposte sul reddito dell’esercizio

11.800

21. utile (perdita) dell’esercizio

58.500

Alla luce delle informazioni fornite dalla traccia, il candidato presenti lo Stato patrimoniale sintetico
al 31/12/n1 e determini, dopo aver opportunamente rielaborato gli schemi civilistici, i principali
indici patrimoniali, finanziari ed economici relativi all’esercizio n1, corredandoli di un breve
commento.
Successivamente presenti una descrizione sintetica delle modalità e degli strumenti di
comunicazione utilizzati per promuovere l’evento inaugurale.
Rediga, infine, un piano di ammortamento del mutuo bancario ottenuto per far fronte alle spese di
adattamento del locale.
Dati mancanti opportunamente scelti.

Pag. 3/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPBC – ESAME DI STATO DI ISTRUZIONE SECONDARIA SUPERIORE
Indirizzo: IPBC – SERVIZI PER L'ENOGASTRONOMIA E L'OSPITALITÀ
ALBERGHIERA ARTICOLAZIONE ACCOGLIENZA TURISTICA
Tema di: ECONOMIA AZIENDALE
SECONDA PARTE
1.

Si illustrino le principali fonti di finanziamento cui Sofia e Francesco sarebbero potuti
ricorrere in alternativa al mutuo bancario.

2.

Si presentino le scritture in PD relative alla costituzione della K&I ZERO di Sofia e
Francesco Pedrotti s.n.c., ipotizzando liberamente la misura delle quote di partecipazione dei
due soci, nonché le scritture relative alla distribuzione dell’utile dell’esercizio n1, tenendo
conto che esso viene destinato a riserva nella misura del 10%.

3.

La Tomasi spa, fornitrice dei dispenser a caduta, ha una capacità produttiva di 550.000 unità
all’anno. Nell’esercizio n1 ha sostenuto costi fissi totali per 3.872.000 € e costi variabili totali
per 15.004.000 €. I 484.000 prodotti ottenuti sono stati venduti a un prezzo unitario di 50,36
€. Si determini il grado di sfruttamento della capacità produttiva e il punto di equilibrio. Dopo
aver tracciato il diagramma di redditività, si definisca la convenienza o meno ad accettare
un’ordinazione suppletiva di 80.000 prodotti, sapendo che in tal caso i costi fissi
aumenterebbero del 30%.

4.

Si rediga lo stralcio del business plan, presentato alla banca per l’ottenimento del mutuo,
riportante:
 la mission aziendale;
 una breve analisi del mercato di sbocco;
 uno schema indicante i punti di forza e di debolezza della business idea;
 il piano triennale delle vendite, divise per tipologia di beni, ipotizzando un trend positivo
con incrementi del fatturato pari al 10% tra il primo e il secondo esercizio e al 20% tra il
secondo e il terzo esercizio.

____________________________
Durata massima della prova: 6 ore.
È consentita soltanto la consultazione del Codice Civile non commentato e l’uso di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

