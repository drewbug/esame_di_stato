Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPA9 – ESAME DI STATO DI ISTRUZIONE SECONDARIA SUPERIORE
Indirizzo: IPA9 – MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA INFORMATICA
Tema di: TECNOLOGIE E TECNICHE DI INSTALLAZIONE E DI MANUTENZIONE
DI APPARATI E IMPIANTI CIVILI E INDUSTRIALI
Tipologia b
Il candidato (che potrà avvalersi delle conoscenze e competenze maturate attraverso esperienze di
alternanza scuola-lavoro, stage o formazione in azienda) svolga la prima parte della prova e due
tra i quesiti proposti nella seconda parte.
PRIMA PARTE
Un sistema di produzione industriale (ad es. di impasti alimentari o di composti per usi industriali o
civili) prevede la sequenza dei seguenti stadi operativi, ciascuno realizzato da appositi apparati:
 dosaggio ingredienti;
 impasto e miscelazione;
 essiccamento;
 confezionamento/inscatolamento;
 stoccaggio.
Ciascun apparato è gestito da un sistema di controllo che monitora alcuni parametri fisici
caratteristici, rilevati attraverso appositi sensori, con lo scopo di sorvegliarne il corretto
funzionamento e la sicurezza delle operazioni. I parametri fisici rilevati potrebbero essere ad esempio
la pressione di eventuali gas utilizzati nei processi, la temperatura gestita dall’apparato, la velocità di
rotazione o di movimento di pezzi meccanici, il peso dei componenti trattati, la densità degli impasti,
il conteggio di pezzi di un’inscatolatrice, …. Il controllo di ciascun apparato può essere gestito
mediante una postazione con schermo touch presente sull’apparato stesso.
Tutti gli apparati comunicano, attraverso un’apposita infrastruttura di rete cablata, con un server di
controllo centralizzato che registra i valori dei parametri di ogni apparato. Tali valori vengono poi
elaborati da un software di monitoraggio complessivo dell’impianto ad uso del personale di
manutenzione.
Il candidato, anche servendosi di schemi e rappresentazioni grafiche,
1. analizzi la situazione descritta e faccia le opportune ipotesi aggiuntive, inquadrandola in uno
specifico contesto produttivo da lui scelto sulla base delle proprie competenze ed esperienze; in
tale contesto, identifichi alcuni parametri fisici utili al monitoraggio del funzionamento e della
sicurezza operativa degli apparati, e le modalità della loro rilevazione;
2. descriva l’infrastruttura di rete che collega il server e le postazioni di controllo dei singoli apparati
(componenti, cablaggio, modalità di identificazione di ciascun componente, protocolli di
comunicazione, …);

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPA9 – ESAME DI STATO DI ISTRUZIONE SECONDARIA SUPERIORE
Indirizzo: IPA9 – MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA INFORMATICA
Tema di: TECNOLOGIE E TECNICHE DI INSTALLAZIONE E DI MANUTENZIONE
DI APPARATI E IMPIANTI CIVILI E INDUSTRIALI
Tipologia b
3. rediga le linee guida di un possibile piano di manutenzione e assistenza tecnica del sistema di
produzione e della relativa infrastruttura di rete, con le caratteristiche degli interventi
programmati e del relativo contratto;
4. ipotizzi una possibile situazione di guasto di un componente dei sistemi finora descritti,
indicando gli interventi necessari per la ricerca e la diagnostica del guasto ed il successivo
ripristino, incluse le opportune procedure di sicurezza a cui dovrà attenersi il manutentore
nell’intervento;
5. descriva la struttura del documento utilizzato per registrare l’intervento di manutenzione di cui
al punto precedente.

SECONDA PARTE
1. Una caratteristica importante dei sistemi di controllo e monitoraggio è la loro corretta operatività.
In riferimento al tema proposto nella prima parte, si ipotizzi che gli apparati del sistema di
produzione siano dotati di sistemi di sicurezza che si attivano in presenza di condizioni operative
inadeguate (es. eccessiva velocità di rotazione, eccessiva pressione di un gas, temperature troppo
elevate, …). Il candidato descriva uno di questi sistemi di sicurezza a sua scelta e le procedure per
testarne il corretto funzionamento.
2. In riferimento al tema proposto nella prima parte, si immagini l’ampliamento dello stabilimento
produttivo con un secondo capannone che contiene un sistema di produzione analogo, sito a 150
metri di distanza all’interno della stessa proprietà. Il candidato descriva, anche tramite uno schema,
gli interventi necessari sulla rete LAN allo scopo di avere un unico server di monitoraggio per
entrambi i sistemi di produzione.
3. Il candidato descriva strumenti e procedure di sua conoscenza per la certificazione del corretto
funzionamento di una rete LAN.
4. In riferimento ad un apparato di sua scelta, il candidato descriva caratteristiche ed utilità dei sistemi
basati sulla conoscenza e sulla diagnosi multisensore.

____________________________
Durata massima della prova: 6 ore.
È consentito l’uso di manuali tecnici e di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dall'inizio della prova.

