Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPIG – ESAME DI STATO DI ISTRUZIONE SECONDARIA SUPERIORE
Indirizzo: IPIG – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA GRAFICA
Tema di: TECNICHE DI PRODUZIONE E DI ORGANIZZAZIONE
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Un’azienda grafica, specializzata in stampa offset, riceve la commessa per la realizzazione di un libro
illustrato per bambini.
Il volume è composto da 96 pagine, ha un formato 16,5 x 24 cm ed è prevista una produzione di
10.000 copie.
Il candidato, motivando le scelte effettuate, definisca e descriva:
- le caratteristiche entipologiche che il prodotto grafico dovrà possedere, affinché si ottenga il
miglior compromesso fra l’aspetto funzionale e l’aspetto economico;
- il processo tecnologico più idoneo da impiegare;
- il tipo di allestimento che completa il ciclo di produzione;
- il preventivo di spesa.
SECONDA PARTE
1) Descrivere i formati carta unificati delle serie A, B e C, definendone la destinazione alla
produzione di prodotti finiti.
2) Il costo unitario di uno stampato diminuisce aumentando il numero di copie prodotte?
Giustificare la risposta.
3) Dare la definizione di “centro di costo”, producendone un esempio, in riferimento ad un’azienda
grafica.
4) Calcolare le segnature totali (S.T.) per la produzione 50.000 volantini, che presentano le seguenti
caratteristiche:
- formato finito A5
Si ipotizza di stampare con una macchina offset 70x100.
____________________________
Durata massima della prova: 6 ore.
È consentito l’uso di strumenti di disegno, calcolatrici tascabili e del dizionario d’italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.
Non è consentito l’accesso ad INTERNET.

