Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPM9 – ESAME DI STATO DI ISTRUZIONE SECONDARIA SUPERIORE
Indirizzo: IPM9 - MANUTENZIONE E ASSISTENZA TECNICA
CURVATURA MECCANICA
Tema di: TECNOLOGIE TECNICHE, INSTALLAZIONE E MANUTENZIONE

Il candidato svolga la prima parte della prova e due dei quesiti proposti nella seconda parte.
PRIMA PARTE
Il candidato, prendendo come riferimento una macchina utensile nota:


elabori una scheda da tenere a bordo macchina che permetta all’operatore di lavorare in sicurezza
e faciliti le attività di manutenzione. Essa deve contenere i dati identificativi della macchina, le
modalità di impiego, i rischi connessi al suo utilizzo ed i dispositivi di protezione necessari, le
precauzioni da prendere prima, durante e dopo il suo impiego, le principali attività manutentive
necessarie a mantenerla efficiente;



proponga un piano di manutenzione, scegliendo tra le tipologie previste dalla normativa e
motivando opportunamente le scelte fatte;



stili la documentazione necessaria a gestire tale manutenzione (check list delle attività, cartellini
di manutenzione…).

SECONDA PARTE
1.

Facendo riferimento alla prima parte del tema, si mettano in evidenza i guasti più comuni della
macchina utensile scelta, illustrandone le possibili cause e come intervenire per eliminarli.

2.

Un manutentore è chiamato ad operare la sostituzione del mandrino di un trapano a colonna.
A seguito dell’intervento gli viene richiesto di stilare un rapporto di intervento, che comprovi
l’avvenuta manutenzione e la risoluzione del problema.
Si chiede al candidato di predisporre e compilare tale documento, riportando tutte le informazioni
ritenute necessarie.

3.

Si dia la definizione di affidabilità di una macchina e si illustri come può essere misurata. Ci si
aiuti eventualmente con esempi pratici.

4.

Il candidato, facendo eventualmente riferimento all’esperienza acquisita in ambiente scolastico
o durante le esperienze lavorative e/o di stage, elenchi le principali tipologie di rifiuto prodotte
da un’officina meccanica e predisponga un piano per la loro raccolta e smaltimento, nel rispetto
delle norme e dei principi di tutela ambientale.

___________________________
Durata massima della prova: 6 ore.
È consentito soltanto l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

