Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPA2 – ESAME DI STATO DI ISTRUZIONE SECONDARIA SUPERIORE
Indirizzo: IPA2 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA TRASFORMAZIONI ALIMENTARI ARTIGIANALI
Tema di: PROGETTAZIONE E REALIZZAZIONE DEL PRODOTTO

Il candidato svolga la prima parte della prova e due tra i quesiti proposti nella seconda parte.
PRIMA PARTE
Descrivere il diagramma di flusso del processo di produzione della pasta.
Definire un impianto per la produzione della pasta, indicare i principali macchinari da utilizzare,
descriverne la funzione ed individuare un possibile layout.
Giustificare e commentare le scelte adottate sotto gli aspetti tecnico ed economico, considerando
anche le problematiche di ubicazione ed accessibilità.
In riferimento al D.lgs. 81/08 (Testo Unico sulla Sicurezza) indicare i principali rischi all’interno
dell’impianto le corrispondenti misure di tutela da adottare.
SECONDA PARTE
1. Illustrare il tema del controllo di qualità facendo riferimento ad un impianto di produzione del
pane.
2. Illustrare le principali voci del conto economico dell’azienda di produzione considerata nella prima
parte.
3. Descrivere le macchine e gli impianti utilizzati in un Mulino, illustrando nei dettagli (con l’aiuto
di schemi e disegni) le caratteristiche tecniche e le modalità di funzionamento di almeno due di
esse.
4. Dopo avere illustrato le diverse tipologie di Impastatrici, descrivere in dettaglio (con l’aiuto di
schemi e disegni) i componenti e le modalità di funzionamento di una di esse.

_____________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

