Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPC8 – ESAME DI STATO DI ISTRUZIONE SECONDARIA SUPERIORE
Indirizzo: IPC8 – SERVIZI COMMERCIALI
CURVATURA TURISMO
Tema di: TECNICHE PROFESSIONALI DEI SERVIZI COMMERCIALI
Il candidato svolga la prima parte della prova e due tra i quesiti proposti nella seconda parte.
PRIMA PARTE
“Oggi, mentre il turismo delle quattro S (sun, sea, sand and sex n.d.r.) tende a riprodursi in
continuazione rinnovando le forme, ma mantenendo la sostanza di divertimento attivo, cresce quello
che si può definire il turismo delle “tre L” (landscape, leisure and learning, cioè paesaggio,
divertimento e apprendimento)”. Con questa definizione l’autore Josep Ejarque, nel suo libro “La
destinazione turistica di successo”, sottolinea uno degli aspetti che, a suo dire, bisogna considerare
nella promozione di un’adeguata strategia del prodotto turistico. Il candidato, partendo
dall’osservazione del suo contesto territoriale, rediga un piano di sviluppo, collegato ad un segmento
specifico dell’offerta da promuovere per la destinazione scelta, indicando:
a) il target individuato;
b) gli obiettivi dell’analisi del contesto territoriale;
c) le attività che hanno determinato la scelta della destinazione;
d) la comunicazione delle caratteristiche della destinazione ai fini della promozione;
e) la gestione dell’accoglienza dei flussi turistici nella destinazione.
SECONDA PARTE
1. Costruire una pagina on line per le azioni di web marketing derivanti dal piano di sviluppo redatto
per l’impresa.
2. Descrivere le politiche di vendita e le scelte dei canali distributivi per raggiungere il target
prefissato.
3. Illustrare gli effetti prodotti dalle imposte sulla competitività dell’offerta turistica.
4. Illustrare l’incidenza del web marketing nel settore turistico.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

