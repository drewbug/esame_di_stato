Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IP09 – ESAME DI STATO DI ISTRUZIONE SECONDARIA SUPERIORE
Indirizzo: IP09 - MANUTENZIONE E ASSISTENZA TECNICA
Tema di: TECNOLOGIE TECNICHE INSTALLAZIONE E MANUTENZIONE

Il candidato svolga la prima parte della prova e risponda soltanto a due tra i quesiti proposti
nella seconda parte.
PRIMA PARTE
Per la movimentazione del nastro trasportatore del ritiro bagagli di un aeroporto si propone di
utilizzare un motore elettrico trifase di 5kW a 4 poli, frequenza 50Hz e scorrimento 5%. Il motore
è accoppiato ad un riduttore con rapporto di riduzione 100:1.
La coppia resistente nominale fornita dal nastro è pari a 600 Nm.
Il candidato, fatte eventuali ipotesi aggiuntive:
1.

verifichi l’idoneità del motore proposto;

2.

calcoli la velocità lineare del nastro trasportatore considerato che la puleggia abbia un raggio
pari a 25 cm;

3.

ipotizzando di dover sostituire la linea di alimentazione del motore a partire dal quadro
generale posto alla distanza di 50 metri, scelga la sezione del cavo (rif tab.1) adeguato per
garantire una caduta di tensione inferiore al 2% e indichi le caratteristiche che deve avere il
dispositivo di protezione posto a monte della linea stessa
Tab.1
Sezione
(mm2)
2,5
4
6
10

Portata (A)
27
36
48
63

Resistenza unitaria
/km
9.08
5.68
3.78
2.27

Reattanza unitaria
/km
0.109
0.101
0.0955
0.0864

4.

indichi la tipologia di controlli da effettuare secondo la norma vigente;

5.

proponga un format per la registrazione delle verifiche e degli interventi di manutenzione.

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IP09 – ESAME DI STATO DI ISTRUZIONE SECONDARIA SUPERIORE
Indirizzo: IP09 - MANUTENZIONE E ASSISTENZA TECNICA
Tema di: TECNOLOGIE TECNICHE INSTALLAZIONE E MANUTENZIONE
SECONDA PARTE
1. Di un gruppo motore viene fornito il valore del MTTF (Mean Time To Failure) per il
complesso delle parti elettriche e meccaniche:
 MTTF per il complesso delle parti meccaniche pari a 10 anni
 MTTF per il complesso delle parti elettriche/elettroniche pari a 5 anni.
Il candidato determini dopo quanto tempo l’affidabilità del gruppo motore è pari a 90%.
2. Il candidato indichi come individuare il guasto relativamente alla non inversione di marcia del
motore e l’intervento di riparazione.
3. Il candidato, fatte le considerazioni che ritiene opportune, pianifichi l’intervento di sostituzione
e collaudo del motore elettrico, valuti i rischi e gli aspetti organizzativi del lavoro in relazione
alla sicurezza, avendo cura di descrivere quali mezzi, attrezzature e risorse umane prevede di
utilizzare.
4. Il candidato rediga un computo metrico di offerta per l’installazione del motore a servizio del
nastro trasporto bagagli comprensivo del collaudo e di un contratto di manutenzione annuale da
sottoporre al cliente.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

