Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IPBD – ESAME DI STATO DI ISTRUZIONE SECONDARIA SUPERIORE
Indirizzo: IPBD – SERVIZI SOCIO - SANITARI
Tema di: IGIENE E CULTURA MEDICO-SANITARIA
Il candidato svolga la prima parte della prova e due tra i quesiti proposti nella seconda parte.
PRIMA PARTE
Raffaella è affetta da paralisi cerebrale infantile congenita e precisamente da emiplagia spastica
sinistra. Ha 15 anni e il suo quadro clinico è complicato da un leggero strabismo, da un ritardo
mentale lieve che, tuttavia, le ha permesso di raggiungere risultati accettabili a livello scolastico.
A scuola risulta un valido aiuto l'uso del PC per una difficoltà nell'impugnare ed utilizzare la penna.
Il suo temperamento è introverso e non le permette di socializzare facilmente con i coetanei e
neppure con la sorella maggiore. L' insicurezza e l'ansia la portano ad avere conflitti con il proprio
io ed il mondo esterno che sono causa di reazioni opposte di aggressività e depressione.
Tende a rifiutare le persone che non conosce bene e ad evitare le situazioni sociali che potrebbero
far nascere sentimenti di inferiorità. La madre di Raffaella ricorda che alla nascita la figlia
presentava alcuni segni che indirizzarono il pediatra verso il sospetto di un disturbo neurologico: la
neonata aveva la cute pallida, gli occhi sbarrati e lo sguardo fisso, ipotonia, assenza di riflessi
neonatali.
Il candidato sulla base delle sue conoscenze:
– descriva la patologia, esaminando gli aspetti del danno.
– Spieghi il disturbo motorio che affligge Raffaella.
– Individui le possibili situazioni scatenanti la PCI che ha colpito Raffaella.
– Indichi quali sono gli interventi a cui si possono sottoporre i pazienti con PCI, quali strumenti
/ausili possono essere adottati e quali obiettivi si prefiggono.
– Indichi quali interventi a livello scolastico verranno preventivati per implementare le sue
competenze.
SECONDA PARTE
1.

Il candidato spieghi cosa s'intende per disabilità e ne descriva i vari tipi.

2.

Le demenze rappresentano la prima causa di disabilità per i pazienti anziani, comportano un
deterioramento globale e progressivo dell'intera attività psichica con alterazioni di diverse
funzioni sia cognitive che comportamentali. Il candidato dia una classificazione in base al
decorso della malattia e spieghi le diverse fasi.

3.

Quali sono i principali interventi riabilitativi necessari ad un paziente affetto da morbo di
Parkinson che abbiano lo scopo di recuperare o contenere le disabilità funzionali?

4.

Il candidato spieghi quali sono le caratteristiche di una relazione di aiuto e in quale contesto
comunicativo si realizza.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

