Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I122 – ESAME DI STATO DI ISTRUZIONE SECONDARIA SUPERIORE
Indirizzo: IP01 – SERVIZI PER L'AGRICOLTURA E LO SVILUPPO RURALE
Tema di: ECONOMIA AGRARIA E DELLO SVILUPPO TERRITORIALE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Un’azienda viticola inserita in una zona di pianura si estende su una superficie di 8 ha. Attualmente
le operazioni di raccolta vengono eseguite a mano. Il proprietario prende in considerazione la
possibilità di ricorrere al noleggio di una vendemmiatrice (meccanizzare la vendemmia), dato che la
forma di allevamento in atto lo consente.
Il candidato, con riferimento ad una zona di sua conoscenza, dopo aver descritto l’azienda nel suo
complesso e la sua organizzazione, determini il costo di produzione dell’uva nelle due ipotesi sopra
prefigurate.
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze
e competenze maturate attraverso le esperienze, qualora effettuate, di alternanza scuola-lavoro,
stage e formazione in azienda.
1. Quali possono essere gli indici di valutazione dell’efficienza aziendale? Dopo aver inquadrato la
tematica, in relazione all’azienda descritta nella prima parte, il candidato sviluppi uno o più
esempi.
2. Il candidato illustri le modalità di determinazione del valore di una coltura arborea da frutto in un
anno intermedio del suo ciclo produttivo, sviluppando un esempio concreto con riferimento ad una
zona di sua conoscenza.
3. Il candidato illustri il procedimento di stima delle anticipazioni colturali, con particolare
riferimento alle spese che devono essere considerate.
4. Il candidato illustri la funzione dei conti colturali, proponendo un esempio di calcolo con dati a
scelta.

_____________________
Durata massima della prova: 6 ore.
È consentito l’uso di manuali tecnici, prontuari e di calcolatrici non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

