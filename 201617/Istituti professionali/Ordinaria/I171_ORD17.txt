Pag. 1/4

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I171 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Il diritto alla salute e l’accesso a una nutrizione sana ed equilibrata
Documento n.1
United Nations Decade of Action on Nutrition (2016 – 2025)
Il 1° aprile 2016 l’Assemblea Generale delle Nazioni Unite (ONU) ha approvato una “Risoluzione”
che proclama il periodo 2016 – 2025 “Decennio d’Azione delle Nazioni Unite sulla Nutrizione”.
Nel documento si chiede ai Governi nazionali di intensificare l’impegno per porre fine alla fame e
alla malnutrizione nel mondo, garantendo l’accesso ad un’alimentazione più sana e più
sostenibile per tutti.
Di seguito, se ne riportano alcuni passi.
L’Assemblea Generale
….
Consapevole della necessità di eliminare la fame e di prevenire tutte le forme di malnutrizione nel
mondo intero, in particolare la denutrizione, l’arresto della crescita, il deperimento, il sottopeso o
il sovrappeso nei bambini sotto i 5 anni e l’anemia nelle donne e nei bambini, tra le altre carenze di
micronutrienti, come anche al contrario le crescenti tendenze al sovrappeso e all’obesità, e di
ridurre il carico delle malattie non trasmissibili collegate alla dieta in tutte le fasce di età,
Consapevole della necessità di ridurre le perdite e gli sprechi del cibo in tutta la catena alimentare
al fine di contribuire alla sicurezza del cibo, alla nutrizione e a uno sviluppo sostenibile ….
1.

Decide di proclamare il periodo 2016 – 2025 “Decennio di azione delle Nazioni Unite per la
nutrizione”, nel limite delle strutture esistenti e delle risorse disponibili;

2. Sostiene la Dichiarazione di Roma sulla Nutrizione, come anche il Quadro di Azione, che mette
a disposizione dei Governi una serie di orientamenti e di strategie appropriate ….
(Fonte: tradotto da “United Nations Decade of Action on Nutrition (2016-2025)” in:
www.epicentro.iss.it/temi/alimentazione/DocumentazioneMondo.asp)

Pag. 2/4

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I171 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE
Si riportano anche alcuni passi della:
“Dichiarazione di Roma sulla nutrizione”
(2^ Conferenza internazionale sulla nutrizione, Roma 19 - 21 nov. 2014)
1. Noi, ministri e rappresentanti dei Membri dell’Organizzazione per l’alimentazione e
l'agricoltura (FAO) delle Nazioni Unite e dell'Organizzazione mondiale della sanità (OMS),
riuniti a Roma dal 19 al 21 novembre 2014 in occasione della seconda Conferenza
internazionale sulla nutrizione ….
12. Notiamo con grande inquietudine che, nonostante i buoni risultati ottenuti nella maggior parte
dei paesi, sono stati osservati, negli ultimi decenni, solo progressi limitati e disuguali nel
ridurre la malnutrizione; le stime mostrano che:
….
b) la malnutrizione cronica, valutata in base al ritardo di sviluppo, è regredita, ma nel 2013 ha
interessato ancora 161 milioni di bambini di età inferiore ai cinque anni; la malnutrizione acuta
(deperimento) ha interessato, a sua volta, 51 milioni di bambini di età inferiore ai cinque anni;
….
d) oltre due miliardi di persone soffrono di carenze di micronutrienti, ….;
e) sovrappeso e obesità nei bambini e negli adulti sono in rapido aumento in tutte le regioni, con
oltre 42 milioni di bambini di età inferiore ai cinque anni in sovrappeso nel 2013 e oltre 500
milioni di adulti obesi nel 2010;
….
14. Riconosciamo che:
….
j) per migliorare la nutrizione occorrono diete sane, equilibrate e variate, comprese,
all’occorrenza, le diete tradizionali, in grado di soddisfare i requisiti relativi ai nutrienti per
tutte le fasce di età e tutti i gruppi con esigenze speciali di nutrizione ….;
k) i sistemi alimentari devono fornire, per tutto l’anno, un accesso ad alimenti in grado di
soddisfare le esigenze nutrizionali delle persone, oltre che promuovere diete sane;
l) i sistemi alimentari devono contribuire a prevenire e a combattere le malattie infettive, fra cui le
malattie zoonotiche, nonché ad affrontare il problema della resistenza antimicrobica;
….
(Fonte: La Dichiarazione di Roma sulla nutrizione, in: www.fao.org/3/a-ml542o.pdf)

Pag. 3/4

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I171 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE
Documento n.2
Malnutrizioni nell’anziano
….
La malnutrizione nell’anziano è in gran parte correlata all’ambiente in cui vive: la prevalenza è
4-10% quando vive in casa, mentre quando vive in casa di riposo, in ospedale o in lungodegenza
raggiunge rispettivamente il 20%, 40% e il 70%.
Anche i valori di prevalenza di malnutrizione per eccesso (obesità) sono degni di considerazione in
età geriatrica in quanto compresi tra il 20% ed il 35%. ….
Nell’anziano di età superiore ai 65 anni si osservano spesso situazioni di malnutrizione sia per
difetto che per eccesso che riconoscono un’eziologia multipla. ….
(Fonte: http://www.salute.gov.it/imgs/C_17_pubblicazioni_1435_allegato.pdf)

TEMA
Il candidato tratti il tema del rapporto tra nutrizione e salute, in riferimento ai rischi di
malnutrizione in Italia, nelle diverse fasce d’età e condizioni fisiologiche, attenendosi alle seguenti
indicazioni:
a)

introduca l’argomento, illustrando i livelli di assunzione di riferimento (quantitativi e
qualitativi) di macronutrienti per un individuo adulto sano, tenendo presenti i LARN
(revisione 2014);

b)

suggerisca, per ciascuna tipologia di macronutriente, gli alimenti che ne rappresentano una
fonte alimentare da privilegiare, da evitare e/o limitare, facendo riferimento anche a prodotti
tipici del territorio;

c)

motivi i livelli di assunzione di riferimento di macronutrienti, illustrandone le funzioni svolte
nell’organismo umano e gli effetti da carenza ed eccesso nella dieta;

d)

valorizzi l'importanza dei micronutrienti, individuandone due che si ritengono particolarmente
rilevanti nella dieta di un adolescente e di una donna o in gravidanza o in allattamento,
dandone la motivazione e proponendo adeguate fonti alimentari;

e)

spieghi al Sig. Rossi, 60 anni, che vede aumentare progressivamente il suo peso anche se
afferma “mangio come quando avevo trent’anni”, in che modo cambia e perché cambia il
fabbisogno energetico totale giornaliero con il progredire dell'età e i pericoli ai quali egli
potrebbe esporsi a causa del sovrappeso;

f)

considerato, infine, che l’età media della popolazione italiana è in continuo aumento, riporti
alcune cause di malnutrizione nell’anziano.

Pag. 4/4

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I171 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ENOGASTRONOMIA"
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "SALA E VENDITA"
Tema di: SCIENZA E CULTURA DELL'ALIMENTAZIONE

SECONDA PARTE
Il candidato svolga due quesiti scelti tra i seguenti, utilizzando per ciascuno non più di quindici
righe.
Nel rispondere ai Quesiti è data facoltà di fare riferimento anche alle competenze acquisite nel
percorso di Alternanza Scuola – Lavoro.
1. Il candidato spieghi perché un soggetto celiaco, che non segua la dieta prescrittagli o che non
sappia di essere celiaco, è a rischio di malnutrizione e fornisca motivate indicazioni dietetiche.
2. Un numero crescente di indagini e ricerche sottolinea l'importanza di una sana alimentazione
nella prevenzione del cancro: l'American Institute for Cancer Research ha calcolato che le cattive
abitudini alimentari sono responsabili di circa tre tumori su dieci.
Il candidato suggerisca motivate indicazioni dietetiche per la prevenzione di questa patologia.
3. Con riferimento alle buone pratiche di produzione (GMP) e di igiene (GHP-SOP), il candidato
spieghi un comportamento non corretto che può causare la contaminazione batterica di un
alimento e un altro comportamento che può favorire la riproduzione di un battere.
4. Varie ricerche denunciano l’esistenza di una stretta correlazione tra squilibri alimentari e obesità.

Il candidato chiarisca le problematiche legate allo sviluppo dell’obesità in giovane età e compili
un pro memoria per prevenire l’obesità da presentare nella propria scuola.

____________________________
Durata massima della prova: 6 ore.
È consentito l’uso di calcolatrici tascabili non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

