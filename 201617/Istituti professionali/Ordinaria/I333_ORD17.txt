Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I333 – ESAME DI STATO DI ISTRUZIONE SECONDARIA SUPERIORE
Indirizzi: IPLI - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: LABORATORIO DI LIUTERIA
Il candidato in relazione alla articolazione frequentata svolga una delle seguenti proposte.
Proposta n.1
Articolazione A – Costruzione degli strumenti ad Arco Moderno
Nella fase di costruzione di un violino si deve procedere alla sgrossatura e finitura della bombatura
esterna della tavola di violino, in abete, precedentemente preparata.
Il candidato proceda, in ogni fase, alla definizione della bombatura esterna di una tavola di violino,
partendo dalla tavola con il contorno già finito. Prima di passare alla fase esecutiva, il candidato
elabori e descriva un piano di lavoro indicando dettagliatamente tutte le operazioni che intende
eseguire e gli attrezzi che ritiene necessari.
Proposta n. 2
Articolazione B – Riparazione e Manutenzione degli strumenti ad Arco Moderno
Il candidato proceda alla rettifica della superficie superiore della tastiera di un violino.
Successivamente una volta scollata la tastiera proceda ad incollare una placca di ebano al piano della
tastiera e ad adattare il nuovo piano al manico facendo una proiezione di mm 27.5 e tenendo il lato
degli acuti più basso di 0.5 mm del lato dei bassi. Incolli quindi la tastiera al manico e il capotasto
originale, rifinito perfettamente con i canali delle corde ed eventualmente ritocchi la vernice ai lati
del manico. Nelle varie fasi di lavorazione, il candidato descriva il piano di lavoro indicando
dettagliatamente tutte le operazioni che intende eseguire e gli attrezzi che ritiene necessari.
Proposta n. 3
Articolazione C – Costruzione degli strumenti a Pizzico
Il candidato, fornito di una paletta di chitarra barocca costituita da tre placche precedentemente
preparate, deve costruire una paletta sagomata secondo il modello barocco (taglio di contorno
sagomato, squadratura del bordo, tracciatura, foratura e alesatura dei fori per piroli, incollaggio
capotasto). Prima di passare alla fase esecutiva, il candidato elabori e descriva un piano di lavoro
indicando dettagliatamente tutte le operazioni che intende eseguire e gli attrezzi che ritiene necessari.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se
la prova stessa è conclusa.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

