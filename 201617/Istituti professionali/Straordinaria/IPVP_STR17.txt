Pag. 1/1

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
IPVP – ESAME DI STATO DI ISTRUZIONE SECONDARIA SUPERIORE
Indirizzo: IPVP – SERVIZI PER L'AGRICOLTURA E LO SVILUPPO RURALE
OPZIONE VALORIZZAZIONE E COMMERCIALIZZAZIONE DEI PRODOTTI
AGRICOLI E DEL TERRITORIO
Tema di: ECONOMIA AGRARIA E DELLO SVILUPPO TERRITORIALE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il conto colturale rappresenta un valido strumento per l’imprenditore al fine di valutare la redditività
delle colture.
Il candidato, individuata un’azienda tipica di un territorio di sua conoscenza, proceda alla descrizione
dettagliata della stessa, soffermandosi in particolar modo sul riparto colturale della superficie.
Successivamente, individuate le due colture prevalenti, rediga, con procedimento analitico, i rispettivi
conti colturali al fine di individuare la coltura che possa garantire la maggior redditività allo scopo di
incrementarne la superficie.
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze
e competenze maturate attraverso le esperienze, qualora effettuate, di alternanza scuola-lavoro,
stage e formazione in azienda.
1. Miglioramenti fondiari: il candidato, dopo averne fornito una corretta definizione, tratti dei
giudizi di convenienza utilizzabili, sviluppi un esempio con dati a scelta.
2. Il candidato dettagli le principali imposte, tasse e contributi a carico dell’azienda oggetto della
prima parte della traccia.
3. Il candidato indichi le modalità di calcolo del beneficio fondiario e del reddito fondiario di un
imprenditore coltivatore diretto.
4. In relazione ad eventuali esperienze operative personali, il candidato descriva le principali misure
adottate in materia di sicurezza sul lavoro in ambiente agricolo.

_____________________
Durata massima della prova: 6 ore.
È consentito l’uso di manuali tecnici, prontuari e di calcolatrici non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

