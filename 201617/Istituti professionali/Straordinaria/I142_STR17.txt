Pag. 1/1

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
I142 – ESAME DI STATO DI ISTRUZIONE SECONDARIA SUPERIORE
Indirizzo: IP02 – SERVIZI SOCIO - SANITARI
Tema di: IGIENE E CULTURA MEDICO-SANITARIA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Alla nascita di Luisa si evidenziavano dei segni che lasciavano supporre qualche problematica
neurologica. La posizione della testa era sgraziata, gli occhi sbarrati, presentava ipotonia e assenza
di riflessi neonatali. Sottoposta a controlli periodici e iniziata dopo pochi mesi un’educazione
motoria, ora Luisa che ha 13 anni presenta andatura a falce, arto superiore addotto, piede in equinismo
varo e un lieve ritardo mentale.
Il tempismo della diagnosi e della terapia le hanno reso possibile la riduzione dei movimenti
involontari ed evitato ulteriori problemi anche di linguaggio e postura.
Il candidato avvalendosi delle informazioni fornite tratti l’argomento della patologia di cui
presumibilmente è affetta Luisa, evidenziando quali possono essere le cause e le possibili diverse
manifestazioni cliniche, il decorso.
SECONDA PARTE
1) Delineare compiti e composizione di una equipe multidisciplinare di assistenza ad un bambino
disabile in relazione alla patologia del testo proposto nella prima parte.
2) Illustrare le differenze tra emiplegia e tetraplegia.
3) Descrivete le iniziative opportune alla prevenzione e terapia delle piaghe da decubito.
4) Illustrare definizione e ruolo della figura del logopedista.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

