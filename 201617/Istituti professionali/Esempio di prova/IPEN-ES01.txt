Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IPEN - SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ENOGASTRONOMIA"
Tema di: LABORATORIO DI SERVIZI ENOGASTRONOMICI – SETTORE CUCINA

ESEMPIO PROVA

Simulare eventi di banqueting
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Documento
Nella lingua inglese to cater (da cui deriva il sostantivo invariabile catering) significa “provvedere
cibi e bevande per un numero elevato di persone, in occasione di cerimonie e ricorrenze” … Il
termine to banquet (da cui “banqueting) significa “offrire banchetti”, ma anche “banchettare” …
Con il termine catering intendiamo dunque il servizio di fornitura di cibi e bevande in particolare a
mense aziendali, strutture scolastiche, enti istituzionali; con il termine banqueting, invece,
l’organizzazione di ricevimenti, di qualsiasi livello e dimensione, presso palazzi storici, ville, fiere,
aziende e appartamenti privati …
Le principali attività di banqueting possono essere:


organizzazione di ricevimenti e colazioni di lavoro in occasione di convegni, meeting e
congressi;



organizzazione di ricevimenti nei locali della società o in diverse location (ville, castelli, parchi),
in occasione di ricorrenze familiari;



allestimento di degustazioni, in concomitanza di fiere, festival, mostre e rassegne;



consegna a domicilio di singole pietanze o pasti completi, con relativo servizio.
G.Fierro, Banqueting Management. Strumenti di gestione e linee guida operative, Milano, Hoepli, 2014, in:
www.amazon.it/Banqueting-Management...management.../B

Il candidato consideri, anche in riferimento al documento sopra riportato, che negli ultimi decenni la
ristorazione tradizionale si è evoluta sia in rapporto alla domanda del cliente che ha modificato le
proprie abitudini alimentari e la richiesta gastronomica, sia per offrire una risposta di qualità in un
mercato turistico sempre più ampio e agguerrito. La strada che molte strutture ristorativo – alberghiere
hanno scelto è stata quella di ampliare l’offerta ristorativa, accompagnandola con attività di
banqueting e/o catering.

Nella grande azienda ristorativa, come in alberghi con servizio di ristorazione, l'organizzazione di un
evento che richieda il servizio di banqueting spetta al Banqueting Manager o al Food&Beverage
Manager.
Il candidato svolga il seguente caso professionale.
In un albergo a 5 stelle viene fatta richiesta alla Direzione di organizzare, nel mese di aprile, un evento
congressuale al quale parteciperanno 100 rappresentanti del mondo dell’imprenditoria.
Il programma prevede, oltre al caffè di benvenuto e al coffee break, un pranzo leggero per le ore
13.00.
Il candidato ipotizzi di ricoprire il ruolo di “Banqueting Manager” e di dover approntare un servizio
secondo le seguenti indicazioni:
a)

approntare un menu stagionale con prodotti tipici del territorio di appartenenza (un antipasto, un
primo, un secondo con guarnizione e un dessert);

b) riferisca gli ingredienti necessari alla preparazione di ciascuna portata, precisando le tecniche di
lavorazione utilizzate;
c)

organizzare la brigata di cucina;

d) individuare i canali di approvvigionamento;
e)

riferire le modalità di stoccaggio e di conservazione delle merci;

f)

illustrare le modalità di allestimento e di servizio.

SECONDA PARTE
Il candidato svolga due quesiti tra i seguenti, a sua scelta, utilizzando per ciascuno non più di
quindici righe.
1.

Il candidato identifichi due prodotti con certificazione o marchio di qualità, spiegandone le
caratteristiche di eccellenza e le modalità di impiego gastronomico.

2.

Il candidato descriva non meno di due tecnologia innovative con riferimento all’organizzazione
della cucina. E’ data facoltà di utilizzare conoscenze e/o competenze acquisite in attività
lavorative, anche in Alternanza Scuola – Lavoro.

3.

Il candidato illustri le caratteristiche nutrizionali di un prodotto alimentare tipico del territorio di
appartenenza e indichi un piatto che lo valorizzi, spiegandone la preparazione. Riferisca in modo
sintetico sul suo valore storico – culturale.

4.

La celiachia è definita come “un’intolleranza permanente al glutine”. Si stima che circa l’1%1,5% delle persone ne sia affetto. Il candidato indichi le norme di comportamento e di produzione
di carattere igienico – sanitario da osservare in cucina e proponga un primo piatto.

__________________
Durata massima della prova: 6 ore.
È consentito l’uso di calcolatrici tascabili non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

