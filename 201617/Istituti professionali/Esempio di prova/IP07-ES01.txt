Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP07 - SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ACCOGLIENZA TURISTICA"
Tema di: LABORATORIO DI SERVIZI DI ACCOGLIENZA TURISTICA
ESEMPIO PROVA
PROVA TIPOLOGIA B – CASO AZIENDALE
Pacchetto soggiorno proposto da hotel

Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Il candidato ipotizzi di essere impiegato presso una struttura ricettiva del territorio di appartenenza e
di ricevere l’incarico di proporre soggiorni per il fine settimana durante tutto l’anno.
I soggiorni, della durata di tre giorni – due notti con trattamento di mezza pensione, possono essere
rivolti:
- a coppie con propensione di spesa medio – alta;
- a persone che amano fare passeggiate naturalistiche e scoprire posti nuovi in modo dinamico;
- a gruppi di almeno 10/15 persone.
I soggiorni possono prevedere:
- visite guidate al patrimonio storico, artistico e naturalistico della località;
- visite alla scoperta dei prodotti tipici del territorio con la possibilità di degustazione e acquisto;
- utilizzo dei servizi dell’hotel, quali centri benessere o altri confort;
- partecipazione a serate tematiche d’intrattenimento organizzate dall’hotel o dalla località.
Ti viene chiesto di confezionare un pacchetto turistico per organizzare un fine settimana, in un periodo
dell’anno a tua scelta, tenendo conto della tipologia del target scelto, secondo le seguenti voci:
a) presenta almeno due siti di interesse artistico – culturale del territorio;
b) proponi una visita a un’azienda di prodotti enogastronomici “tipici”;
c) spiega la gli effetti benefici della struttura di wellness dell’albergo;
d) proponi una serata di intrattenimento.
Calcola in modo schematico il costo del pacchetto ed evidenzia le modalità di diffusione via web
della proposta.

SECONDA PARTE
Il candidato svolga due quesiti scelti tra i seguenti, utilizzando non più di quindici righe:
1. Riferisci i principali obblighi di legge per le strutture ricettive previste nell’attività di check-in di
gruppi.
2. Illustra quali possono essere le modalità di promozione on line di un prodotto turistico.
3. Enuncia e spiega quali sono gli enti pubblici a valenza nazionale e/o regionale che si occupano
della valorizzazione e promozione del territorio, precisando i principali compiti di loro
competenza.
4. Con riferimento al contratto di vendita dei servizi turistici, precisa quali soggetti coinvolge, cosa
prevede e quali informazioni debba contenere.

__________________
Durata massima della prova: 6 ore.
È consentito l’uso di calcolatrici tascabili non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

