Pag. 1/1

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I224 – ESAME DI STATO DI ISTRUZIONE SECONDARIA SUPERIORE
Indirizzo: IPAV – PRODUZIONI INDUSTRIALI E ARTIGIANALI
ARTICOLAZIONE INDUSTRIA
OPZIONE PRODUZIONI AUDIOVISIVE
Tema di: LINGUAGGI E TECNICHE DELLA PROGETTAZIONE E
COMUNICAZIONE AUDIOVISIVA

Il candidato svolga la prima parte della prova e due tra i quesiti proposti nella seconda parte.
PRIMA PARTE
La produzione audiovisiva implica aspetti creativi, gestionali, tecnici, finanziari, per ognuno dei quali
si rendono necessarie figure professionali responsabili di compiti specifici. Il candidato prenda in
esame una delle figure della filiera descrivendone le competenze e le abilità necessarie allo
svolgimento della propria attività, e ne evidenzi il ruolo all’interno del gruppo di lavoro.

SECONDA PARTE
1. In riferimento alla traccia assegnata il candidato descriva i principali software impiegati in una
particolare fase della realizzazione di prodotti audiovisivi.
2. Il candidato spieghi le principali tecniche di registrazione del suono nelle lavorazioni audiovisive.
3. Il candidato esamini i particolari sodalizi artistici che, nel corso degli anni, si sono stabiliti tra
alcuni registi ed attori o attrici.
4. Il candidato spieghi in quale modo è progettato e organizzato il palinsesto televisivo di una delle
principali reti attive oggi in Italia.

____________________________
Durata massima della prova: 6 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

