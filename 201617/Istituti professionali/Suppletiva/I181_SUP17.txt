Pag. 1/1

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I181 – ESAME DI STATO DI ISTRUZIONE SECONDARIA SUPERIORE
Indirizzi: IPAF – PRODUZIONI INDUSTRIALI E ARTIGIANALI
ARTICOLAZIONE INDUSTRIA
OPZIONE ARREDI E FORNITURE D'INTERNI
IPIA – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA ARREDI E FORNITURE D'INTERNI
Tema di: TECNICHE DI PRODUZIONE E DI ORGANIZZAZIONE
Il candidato sviluppi il progetto e lo studio di fabbricazione relativo alla realizzazione di un modulo
libreria, destinato ad uno spazio collettivo adibito a biblioteca / sala conferenze, avente una superficie
di circa 300 m2, in grado di accogliere circa 100 persone.
Il modulo dovrà essere realizzato in legno e/o derivati, in abbinamento ad eventuali altri materiali.
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Si richiedono:
a. progetto di massima della distribuzione degli arredi, con una planimetria in scala adeguata
b. disegno di assieme esecutivo del modulo, con le necessarie viste in proiezione e sezioni
c. disegno di fabbricazione, redatto nel rispetto delle norme UNI, di due componenti significativi
del mobile progettato
d. schema di flusso della produzione di uno fra i due componenti prescelti
e. relazione descrittiva sulle scelte tecniche operate, in particolare per quanto concerne i materiali.
SECONDA PARTE
1. Produzione in linea e nei reparti, in serie ed a lotti.
2. Scopo, struttura ed esempio di distinta base.
3. Impianti di aspirazione, trasporto e trattamento di particelle solide in corrente gassosa per la tutela
della salute ed il rispetto dell’ambiente.
4. Rischi legati all’impiego delle macchine e misure di prevenzione e di protezione.
____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella istituzione
scolastica.
Non è consentito lasciare l’Istituto prima che siano trascorse 3 ore dalla dettatura del tema.

