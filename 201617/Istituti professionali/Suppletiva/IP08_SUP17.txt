Pag. 1/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
IP08 – ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI DEI SERVIZI COMMERCIALI
Il candidato svolga la prima parte della prova e due tra i quesiti proposti nella seconda parte.
PRIMA PARTE
Il codice civile definisce i principi generali di redazione di bilancio delle imprese. Il candidato, dopo
aver illustrato il significato e le funzioni di tali principi, si soffermi sui criteri di valutazione così come
previsti dall’art. 2426 del c.c., e con particolare riferimento a:
- immobilizzazioni materiali ed immateriali;
- partecipazioni;
- crediti;
- rimanenze di magazzino.
Di seguito proceda alla redazione dello Stato patrimoniale e del Conto economico secondo gli schemi
civilistici della società Alfa, sulla base dei seguenti dati espressi in euro:
Capitale sociale
Riserve di bilancio
Indice di rotazione
degli impieghi
Passività consolidate
Indice di disponibilità
ROI
ROE

13.000.000
6.800.000
1,9
42%
1,2
12%
9%

SECONDA PARTE
1. Le scritture di assestamento consentono la determinazione dei componenti positivi e negativi di
reddito da attribuire all’esercizio e del correlato patrimonio di funzionamento. Il candidato illustri
le finalità e la classificazione di tali scritture e presenti, con dati opportunamente scelti, alcuni
esempi di scritture contabili relative a:
- rilevazione di interessi bancari;
- rilevazione TFR;
- imposte dell’esercizio;
- stralcio crediti inesigibili;
- svalutazione crediti;
- costruzioni in economia.

Pag. 2/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
IP08 – ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI DEI SERVIZI COMMERCIALI
2. Lo studio del mercato di riferimento e delle condizioni operative e strutturali in cui un’azienda
opera è indispensabile ai fini di una corretta pianificazione strategica. Il candidato descriva le
principali fasi in cui si articola il processo valutativo con riferimento ad una propria ipotesi di
iniziativa imprenditoriale in un settore a tecnologia avanzata evidenziandone punti di forza, di
debolezza, vincoli ed opportunità.
3. I costi aziendali possono essere esaminati e valutati, con criteri diversi in base alla loro
aggregazione. Il candidato, dopo aver descritto le principali configurazioni di costo, si soffermi,
in particolare, sulla definizione di costo industriale e proceda con il calcolo di tale costo
relativamente ai prodotti A e B, ipotizzando, con dati opportunamente scelti, che la ripartizione
dei costi comuni di energia, manodopera indiretta, materie sussidiarie e ammortamenti industriali,
avvenga sulla base del costo primo.
4. Gli indici di bilancio hanno lo scopo di fornire utili indicazioni in ordine alla situazione
patrimoniale, finanziaria ed economica dell’azienda. Per ognuno di tali aspetti, il candidato
presenti, anche con significativi esempi numerici, gli indicatori che, a suo giudizio, esprimono in
maniera più esauriente le esigenze conoscitive delle imprese, ne descriva la funzione, e ne ipotizzi
le possibili azioni di miglioramento.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

