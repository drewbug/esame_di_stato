Pag. 1/3

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I171 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Malattie da malnutrizione
Documento n.1
Abitudini alimentari dei bambini
Introduzione
L’adozione di una dieta scorretta è correlata a un aumento della suscettibilità alle malattie
cardiovascolari, al diabete, a un’immunità ridotta e a una maggiore probabilità di sviluppare obesità.
Pur restando poco chiari i meccanismi causali dell’obesità, è noto che i fattori dietetici svolgono un
ruolo importante nella regolazione dell’equilibrio energetico globale, influenzando così il peso
corporeo.
…
Capire i comportamenti e le tendenze alimentari dei giovani - in particolare il consumo della prima
colazione, della merenda, della frutta, della verdura e delle bibite - è fondamentale per poter
improntare delle politiche di promozione della sana alimentazione; il Sistema di sorveglianza
nazionale “OKkio alla SALUTE” soddisfa questo bisogno conoscitivo.
Il consumo di frutta e verdura
Le linee guida sulla sana alimentazione suggeriscono di assumere almeno cinque porzioni al giorno
di frutta e/o verdura.
Nel 2014, il 25% dei genitori ha dichiarato che i propri figli non consumano quotidianamente frutta
e/o verdura, valore superiore a quello registrato nel 2012 (22%), mentre solo l’8% dei bambini
raggiunge le cinque o più porzioni giornaliere consigliate.
Il consumo non quotidiano di frutta e verdura continua a risentire di una discreta variabilità
regionale: nelle regioni del Sud la prevalenza di bambini che non consumano quotidianamente
frutta e verdura è maggiore rispetto al Centro e al Nord. Il ridotto consumo di frutta e verdura
(meno di una volta al giorno) è risultato maggiormente frequente tra i maschi, mentre non si
rilevano differenze di consumo se si considera lo stato ponderale del bambino.
(Fonte: Istituto Superiore della Sanità, Il Sistema di Sorveglianza “OKkio alla SALUTE”: risultati 2014, in
www.epicentro.iss.it )

Pag. 2/3

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I171 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE
Documento n.2
Impatto socio-sanitario del diabete
…
In Italia i casi noti di diabete erano circa 1,5 milioni nel 1985 e si avvicinano ora ai 4 milioni, quindi
sono più che raddoppiati in 30 anni. Si tratta di un caso ogni 16 residenti. E accanto ai casi noti non
vanno dimenticati i casi non diagnosticati perché spesso, e talora per anni e anni, la malattia non dà
segni di sé. Si stima che siano un milione gli italiani con la malattia misconosciuta. In totale, quindi,
circa 5 milioni di persone in Italia ha il diabete, pari ad 1 caso ogni 12 residenti. E il numero degli
individui affetti salirà probabilmente a 7 milioni fra 15-20 anni.
I dati epidemiologici italiani suggeriscono circa 250.000 nuove diagnosi di diabete tipo 2 e circa
25.000 nuove diagnosi di diabete tipo 1 ogni anno. …
(Fonte: E.Bonora, Impatto socio-sanitario del diabete, in: SID Società Italiana di Diabetologia, “Il diabete
in Italia” a cura di E.Bonora e G.Sesti in: http://www.siditalia.it)

TEMA
Il candidato analizzi le problematiche dell’obesità ed elabori una proposta di prevenzione
dell’obesità infantile e adolescenziale, attenendosi alle seguenti indicazioni:
a)

definisca la patologia dell’obesità e indichi i parametri più conosciuti per la sua valutazione;

b) chiarisca cosa caratterizzi l'obesità infantile e perché essa possa predisporre a disturbi e malattie
in età successive;
c)

fornisca motivati suggerimenti dietetici per la prevenzione dell'obesità giovanile in merito a:
 qualità e quantità dei nutrienti da introdurre nella giornata;
 tipologia di alimenti da evitare e da preferire;
 ripartizione delle calorie tra i pasti nella giornata;
 stile di vita;

d) fornisca una serie di regole a cui fare riferimento per prevenire l’obesità infantile;
e)

al fine di sottolineare l'importanza della prevenzione dell’obesità, espliciti la relazione tra
obesità e diabete e approfondisca l’alterazione metabolica alla base del diabete.

Pag. 3/3

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I171 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE
SECONDA PARTE
Il candidato svolga due quesiti scelti tra i seguenti, utilizzando per ciascuno non più di quindici
righe.
Nel rispondere ai Quesiti è data facoltà di fare riferimento anche alle competenze acquisite nel
percorso di Alternanza Scuola – Lavoro.
1.

Il candidato illustri i potenziali vantaggi di una dieta vegetariana ben equilibrata per la salute di
un individuo e ne metta in luce eventuali rischi.

2.

Il candidato spieghi cosa si intende per allergia alimentare e fornisca suggerimenti per
predisporre pietanze che non contengano o che non siano contaminate dalle sostanze
responsabili dell’allergia.

3.

Il candidato esamini una contaminazione alimentare specifica a sua scelta, chiarendone la
tipologia, le cause, gli effetti sulla salute e le misure di prevenzione.

4.

Ai fini della prevenzione del rischio biologico il candidato spieghi il meccanismo di
riproduzione dei batteri e illustri i fattori che ne favoriscono la crescita.

____________________________
Durata massima della prova: 6 ore.
È consentito l’uso di calcolatrici tascabili non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

