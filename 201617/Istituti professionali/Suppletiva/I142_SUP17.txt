Pag. 1/1

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I142 – ESAME DI STATO DI ISTRUZIONE SECONDARIA SUPERIORE
Indirizzo: IP02 – SERVIZI SOCIO - SANITARI
Tema di: IGIENE E CULTURA MEDICO-SANITARIA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Gianluca è un bambino di 8 anni, ha le orecchie piccole, un viso rotondo con naso appiattito. Gli
occhi ricordano la tipologia orientale. Alla nascita presentava ipotonia muscolare, che si è evidenziata
anche dopo con problemi di masticazione e intestinali (difficoltà ad evacuare). I suoi genitori sono
stati molto attenti e Gianluca è stato precocemente operato anche per un difetto cardiaco. La sua
statura è inferiore alla media e tende anche a mettere su peso, ha un leggero strabismo, ed è soggetto
a infezioni frequenti alle gengive e ai bronchi. Presenta un lieve ritardo mentale, ma anche se alterna
tristezza e allegria, tende ad essere molto socievole e si impegna molto anche nelle attività manuali
che gli sono un po’ difficoltose a causa delle sue dita tozze. Ma la sua vera passione è la musica.
Il candidato in base alle informazioni presenti nel testo, ipotizzi la patologia da cui è affetto Gianluca,
ne descriva le cause, i sintomi, la diagnosi, la compromissione di organi e sistemi.
SECONDA PARTE
1) Elaborare un piano di assistenza per la patologia di cui soffre Gianluca.
2) Spiegare cos’è e che tipo di informazioni fornisce l’amniocentesi.
3) Illustrare le principali caratteristiche, manifestazioni cliniche e possibili terapie dell’osteoporosi
nell’anziano.
4) Spiegare in cosa consistono l’Assistenza Domiciliare e l’Assistenza Domiciliare Integrata (ADI)
per le persone anziane.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

