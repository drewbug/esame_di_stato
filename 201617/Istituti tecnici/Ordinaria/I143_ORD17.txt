Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I143 – ESAME DI STATO DI ISTRUZIONE SECONDARIA SUPERIORE
Indirizzo: ITBS - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE SANITARIE
Tema di: IGIENE, ANATOMIA, FISIOLOGIA E PATOLOGIA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Figura 1
I grafici della figura 1 si riferiscono
all'andamento della concentrazione
plasmatica di glucagone, glucosio e
insulina nelle ventiquattro ore in un
individuo sano. Sull'asse delle ascisse
sono inoltre indicati gli orari dei pasti.

Suckale, Jakob and Solimena, Michele. Pancreas islets in metabolic signaling – focus on the β-cell.
Available from Nature Precedings (2008) - modificato

La glicemia è un parametro ematico estremamente significativo, regolato da un complesso di
meccanismi neurormonali e metabolici che ne impediscono forti oscillazioni in difetto o in eccesso.
La variazione della glicemia è conseguente all’assunzione di carboidrati ai pasti e il suo livello può
abbassarsi nel digiuno prolungato.
Il candidato
 esamini i grafici sopra riportati e ne commenti l'andamento;
 metta in relazione la concentrazione ematica di glucosio con le oscillazioni dei valori plasmatici
dei due ormoni;
 descriva l'anatomia macroscopica e microscopica del pancreas;
 spieghi quali altri ormoni sono coinvolti nel controllo del glucosio ematico;
 confronti l'eziopatogenesi, il quadro clinico e la terapia delle forme di diabete mellito conosciute.

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I143 – ESAME DI STATO DI ISTRUZIONE SECONDARIA SUPERIORE
Indirizzo: ITBS - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE SANITARIE
Tema di: IGIENE, ANATOMIA, FISIOLOGIA E PATOLOGIA

SECONDA PARTE
1. L'insulina e il glucagone rappresentano due esempi di ormoni proteici. Dopo aver messo a
confronto il meccanismo d'azione degli ormoni steroidei e non steroidei, si prendano in
considerazione i sistemi di controllo della secrezione ormonale.
2. La funzione riproduttiva maschile è un complesso meccanismo sotto controllo ormonale. Il
candidato prenda in esame gli ormoni coinvolti, la loro natura chimica e ne descriva gli effetti
biologici.
3. Nell’ambito delle malattie cromosomiche, particolare interesse clinico rivestono le patologie
classificate come aneuploidie. Il candidato, dopo aver analizzato le possibili cause di alterazione
del cariotipo e le conseguenze derivanti, descriva i quadri clinici delle principali aneuploidie
degli autosomi e dei cromosomi sessuali.
4. Il midollo spinale deriva dalla porzione caudale del tubo neurale e ne mantiene la struttura
cilindrica. Il candidato prenda in esame l’anatomia macroscopica e microscopica del midollo
spinale, evidenziando le relazioni con i centri superiori di controllo e le funzioni della sostanza
bianca e grigia. Descriva poi quali possono essere le conseguenze di un trauma midollare.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

