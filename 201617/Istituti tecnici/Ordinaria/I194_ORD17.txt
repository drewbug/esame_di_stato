Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I194 – ESAME DI STATO DI ISTRUZIONE SECONDARIA SUPERIORE
Indirizzo: ITGT - COSTRUZIONI, AMBIENTE E TERRITORIO
ARTICOLAZIONE GEOTECNICO
Tema di: TECNOLOGIE GESTIONE DEL TERRITORIO E AMBIENTE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Nell’allegata planimetria è individuata l’area di pertinenza di una cava di granito rosa da coltivare
per la produzione di lastre ed elementi strutturali (colonne ed architravi) per manufatti edilizi.
Caratterizzare il giacimento e predisporre gli elaborati necessari per quantificare il volume di roccia
da abbattere, evidenziando il metodo di coltivazione adottato ed il piano di recupero ambientale
dell’area da effettuare a coltivazione conclusa.

Scala 1:10.000
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze e
competenze maturate attraverso le esperienze, qualora effettuate, di alternanza scuola-lavoro,
stage e formazione in azienda
1. Operatività e caratteristiche delle tagliatrici.
2. Nello scavo con esplosivo qual è il ruolo della carica di fondo?
3. Quale tipo di esplosivo si può usare in sotterraneo?
4. Il candidato elenchi e descriva le caratteristiche delle gallerie nelle coltivazioni in sotterraneo.
____________________________
Durata massima della prova: 8 ore.
È consentito l’uso di manuali tecnici.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

