Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I249 – ESAME DI STATO DI ISTRUZIONE SECONDARIA SUPERIORE
Indirizzo: ITCL - COSTRUZIONI AMBIENTE E TERRITORIO
OPZIONE TECNOLOGIE DEL LEGNO NELLE COSTRUZIONI
Tema di: TECNOLOGIE DEL LEGNO NELLE COSTRUZIONI
Il candidato svolga la prima parte della prova e due tra i quesiti proposti nella seconda parte.
PRIMA PARTE
In una importante piazza pedonale, di forma esagonale, ubicata in un centro abitato, l’Azienda
Autonoma di Soggiorno e Turismo decide di installare, in posizione decentrata, un Punto di
Informazione Turistica (PIT) atto a rappresentare un riferimento per chi intendesse conoscere
meglio la città.
Si chiede di elaborare una proposta che sommi valenze di carattere estetico-innovative e valenze di
carattere tecnologico che prevedano la leggerezza del sistema e la facilità di assemblaggio e
disassemblaggio.
Nella scelta della forma architettonica è richiesta, inoltre, particolare attenzione al dialogo tra
l’elemento di nuova ideazione e la piazza. Tale principio ispiratore potrebbe concretizzarsi in una
sperimentazione che utilizzi la forma del triangolo equilatero (assemblabile) come matrice della
progettazione.
L’idea progetto, della superficie utile compresa tra 40 m² e 60 m², dovrà prevedere:
 Hall di accoglienza visitatori composta almeno da:
 infopoint con desk;
 zona esposizione locandine e brochure.
 Servizi igienici per gli addetti.
L’altezza utile interna del manufatto è a discrezione del candidato ma comunque non inferiore a
3,50 m.
L’episodio progettuale, da realizzarsi in legno, sarà ubicato su un basamento in cemento che
solleverà la quota del piano di calpestio interno di 30 cm rispetto alla quota della piazza. Il chiosco
dovrà essere accessibile anche alle persone con ridotte capacità motorie.
Tutti gli altri elementi necessari per procedere alla progettazione saranno fissati a discrezione del
candidato.
Si richiedono i seguenti elaborati:
 planimetria generale della piazza;
 pianta quotata ed arredata del chiosco Informazioni;
 almeno due prospetti ed una sezione significativa con quote;
 relazione illustrativa nella quale siano descritte le scelte progettuali, le caratteristiche dei
materiali utilizzati, la tipologia costruttiva ed ogni altro elemento che possa consentire la
completa comprensione della proposta.
Il candidato utilizzi le scale di rappresentazione che ritiene funzionali ad una completa ed agevole
comprensione del progetto.

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I249 – ESAME DI STATO DI ISTRUZIONE SECONDARIA SUPERIORE
Indirizzo: ITCL - COSTRUZIONI AMBIENTE E TERRITORIO
OPZIONE TECNOLOGIE DEL LEGNO NELLE COSTRUZIONI
Tema di: TECNOLOGIE DEL LEGNO NELLE COSTRUZIONI
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze e
competenze maturate attraverso le esperienze, qualora effettuate, di alternanza scuola-lavoro,
stage e formazione in azienda.
1. Il candidato, in riferimento alla soluzione progettuale proposta, rappresenti il particolare
costruttivo dell’attacco struttura in legno-basamento di appoggio in scala 1:10.
2. Il candidato effettui una analisi delle possibili essenze legnose utilizzabili per la realizzazione
del manufatto specificando vantaggi e svantaggi delle essenze tenere, semidure e dure riguardo
all’uso in edilizia con particolare attenzione alle considerazioni circa la durevolezza e la
deformabilità nel tempo.
3. Il candidato illustri i diversi sistemi costruttivi relativi alle strutture in legno diffusi
attualmente in Italia.
4. Il candidato illustri il comportamento al fuoco del legno e delle strutture in legno analizzando i
criteri di progettazione comunemente usati per garantire adeguati livelli di sicurezza.

____________________________
Durata massima della prova: 8 ore.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD (o
programmi di grafica computerizzata equivalenti), ma comunque eseguito in scala.
È consentito anche l’utilizzo di software parametrici purché sia inibito l’impiego di eventuali librerie di “pacchetti” già predisposti
per i particolari costruttivi.
È consentito l’uso del manuale del geometra, di manuali tecnici, prontuari e di calcolatrice non programmabile.
È consentito l’utilizzo delle “librerie” di arredo (che dovranno essere rese disponibili sui computer dalla Commissione prima della
data della prova di esame).
È interdetto l’uso di Internet e di qualunque supporto di dati digitali (chiavette usb, cd, dvd od altro).
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

