Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I328 – ESAME DI STATO DI ISTRUZIONE SECONDARIA SUPERIORE
Indirizzo: ITTE – GRAFICA E COMUNICAZIONE
SPERIMENTAZIONE CINEMA E TELEVISIONE
Tema di: LINGUAGGIO DEL CINEMA E DELLA TELEVISIONE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Un tour operator, per intercettare un particolare tipo di clientela, intende promuovere soggiorni presso
villaggi turistici italiani che offriranno ai propri ospiti pietanze di tipo vegano. A questo scopo affida
ad un’agenzia il compito di promuovere una campagna pubblicitaria attraverso il web, incentrata su
una serie di spot audiovisivi indirizzati a:
 giovani single vegani
 giovani coppie vegane con bambini
 adulti single o famiglie di adulti convertiti all’alimentazione vegana.
Il candidato formuli le proposte per la realizzazione della campagna, soffermandosi sulle modalità
progettuali e di diffusione degli spot, con particolare riferimento a:


analisi del target di riferimento;



scelta motivata dei canali web più appropriati per la diffusione;



progettazione di uno degli spot commissionati, in relazione al quale verranno descritte l’idea,
la struttura, la sceneggiatura, eventualmente anche con l’aiuto di schemi e disegni
(storyboard).

SECONDA PARTE
1. In riferimento alla traccia assegnata, il candidato approfondisca i compiti di uno dei ruoli
professionali coinvolti nella campagna.
2. Il candidato spieghi quali metodologie comunicative ritiene più efficaci per coinvolgere un
pubblico giovane tra i venti e trenta anni.
3. Il candidato esamini le principali trasformazioni in atto nell’industria cinematografica negli
ultimi anni.
4. I mezzi tecnici destinati alla produzione audiovisiva sono sempre più legati al digitale e
all’informatica: il candidato spieghi quali sono le principali caratteristiche di un software di
settore di cui conosce l’uso.
____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

