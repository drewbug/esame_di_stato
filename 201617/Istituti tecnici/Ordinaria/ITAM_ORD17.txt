Pag. 1/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ITAM – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA
Il candidato, a seconda che nell’ambito delle abilità e conoscenze previste dalle linee guida abbia
approfondito la progettazione di tessuti a fili rettilinei, di tessuti a maglia o di confezione, scelga il
tema 1, il tema 2 o il tema 3.
TEMA 1 - TESSUTI A FILI RETTILINEI
Il candidato, a seconda che nella Progettazione dei tessuti a fili rettilinei abbia approfondito gli
aspetti connessi ai tessuti a licci o ai tessuti Jacquard, scelga l’opzione A o l’opzione B.
OPZIONE A - Tessuti a licci
Il candidato svolga la prima parte della prova e risponda a due tra i quesiti proposti nella seconda
parte.
PARTE PRIMA
Un lanificio vuole progettare un nuovo articolo per giacca fantasia in linea con le tendenze uomo
della prossima stagione Autunno–Inverno 2018-19.
Ha pertanto deciso di mettere a punto un tessuto in pura lana cardata shetland tipo “Harris tweed”,
che intende proporre con disegnature di gusto tipicamente inglese e in coloriture che riprendano il
classico gusto “Harris tweed”.
Si richiede al candidato:
 di completare la scheda tecnica del tessuto, compresi i pesi, utilizzando i dati forniti nella
seguente tabella;
Nmo

Nmt

Colpi/m

Peso finito

imborso
%

rientro
%

perdita
%

Hp

Hf

Armatura

9/1

9/1

800

363 g/m

6%

15%

14%

cm
190

cm
150

Batavia

 di ideare tre note di colore di circa 80 fili ciascuna: un “principe di Galles”(2 colori di fondo e 2
filetti), un quadrettato finestrato (3 colori di fondo e 1 filetto), e un quadrettato simmetrico tipo
“tartan” (almeno 4 colori);
 di centrare le note, anche in pezza;
 di ideare una cartella colori di circa 20 colori per poter sviluppare più varianti per ciascun disegno
e costituire così una mazzetta per ogni disegno;
 di rappresentare su carta tecnica uno dei tre disegni a scelta;
 di proporre, scegliendo dalla cartella colori ideata, gli abbinamenti di colore per almeno 4 varianti
del disegno rappresentato su Carta tecnica.

Pag. 2/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ITAM – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA
PARTE SECONDA
Il candidato scelga due tra i quesiti proposti e sviluppi gli argomenti richiesti in forma libera.
1.

Descrivere le differenze sostanziali tra tessuti prodotti con telai a licci e con telai Jacquard in
termini di progettazione, produzione e utilizzo.

2.

Spiegare le sostanziali differenze tra haute couture e prêt-à-porter.

3.

Spiegare il processo di pianificazione di una nuova collezione di tessuti indicando tutti i passaggi
necessari.

4.

Elencare in ordine di successione le fasi che compongono la filiera della moda e spiegare
brevemente ciascuna di queste fasi.

OPZIONE B – Tessuti Jacquard
Il candidato svolga la prima parte della prova e risponda a due tra i quesiti proposti nella seconda
parte.
PARTE PRIMA
Il progettista di un’azienda tessile vuole acquisire una risorsa da inserire nell’ufficio tecnico e, per
selezionare le domande ricevute, richiede a tutti i candidati di produrre un progetto di un tessuto
operato di cotone per camiceria, basato sullo stile degli anni ’70. Immedesimatevi nel concorso e
progettate un tessuto con almeno cinque varianti colore, con motivi idonei per lo stile di quegli anni
e qualità del prodotto conforme agli standard delle aziende del settore fashion.
Proponete, quindi, un progetto basato su un tessuto damasco a tre effetti (Damasco d’Estate), con il
fondo del tessuto che intreccia in raso da 8 pesante, l’effetto utilizzato per la disegnatura più ampia
dovrà intrecciare a tela, mentre l’effetto utilizzato per la disegnatura più piccola dovrà intrecciare in
raso da 8 leggero, utilizzando una catena in cotone écru ed un tessimento unito, sempre in cotone, in
5 varianti di colore.
Il tessuto da progettare dovrà avere le seguenti caratteristiche e specifiche di progetto.
Caratteristiche Tessuto:
 Struttura = damasco a tre effetti (raso da 8 ad effetto d’ordito, tela e raso da 8 ad effetto di trama).
 Catena (subbio d’ordito) con 6000 fili in nota di colore unita.
 Riduzioni in trama sul tessuto finito ed a telaio da calcolare.
 Altezza finita = 132 cm escluso cimose.
 Massa del tessuto = 180 g/m circa.

Pag. 3/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ITAM – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA

 Filati impiegati = ordito in cotone 100% 40/1 Nec
tessimento in cotone 100% 40/1 Nec.
 Raccorciamento totale = 10,0 %; Restringimento totale = 7,0 %.
 Perdite di rifinizione (PR) = 4,0 %.
 Perdite di orditura e tessitura (POT) = 2,0 %.
Caratteristiche e disposizioni della macchina jacquard da impiegare:
 Macchina Vincenzi 1320 o Verdol 1344.
 Montatura in corpo semplice.
 Collettaggio su 1200 arpini, 2 disegni per campo.
 Passatura formata da un numero intero di campi seguenti.
Il campione di tessuto da proporre dovrà avere un rapporto di disegno pressoché quadrato, con motivo
disposto, all’interno del rapporto di disegno, secondo i punti di un’armatura fondamentale.
Determinata la dimensione del disegno e definita la disposizione del motivo, proponete e sviluppate
il progetto, riportando tutti i dati tecnici richiesti in calce:
1. tutti i dati per la fabbricazione del tessuto (oltre a quelli riportati nelle caratteristiche del tessuto,
indicare le riduzioni di trama a telaio e sul tessuto finito, l’altezza in pettine, la passatura in pettine
e la riduzione del pettine di tessitura da impiegare);
2. il bozzetto proposto in dimensioni reali, con un ampliamento di 2 cm per parte;
3. le disposizioni complete per la montatura della macchina Jacquard (schema di passatura od
imputaggio, nota di collettaggio della macchina Jacquard) ed il numero di cartoni;
4. indicare il colore dei filati utilizzati per il tessimento nelle cinque varianti;
5. calcolare la carta tecnica necessaria, le corde e i passi della "Messa in Carta" con le note al
disegnatore, l'esecuzione di un frammento della stessa comprendente i tre effetti di colore,
corredato dalla nota di lettura, dai profili e dalle armature o manicotti dei 2 effetti.
N.B.: In mancanza della carta tecnica calcolata, il candidato può servirsi di quella avente le riduzioni
più prossime.

Pag. 4/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ITAM – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA

PARTE SECONDA
Il candidato scelga due tra i quesiti proposti e sviluppi gli argomenti richiesti in forma libera.
1.

Progetto del bozzetto / Area Stile

Descrivere la moda degli anni ’70, dalla nascita della moda hippy all’affermazione delle grandi
aziende di moda come Krizia, Armani, Versace.
2.

Fasi di lavorazione / Area Produzione

Descrivete il ciclo di lavorazione, dall’acquisto dei filati componenti alla consegna del tessuto finito,
che ritenete più aderente alla tipologia del progetto
Riportare una breve descrizione di ciascuna fase e determinare l’etichetta di manutenzione del tessuto.
3.

Controllo qualità / Area Qualità del prodotto

Volendo allegare al tessuto una scheda prodotto riportante le caratteristiche principali e le
performances del tessuto, elencate i controlli che ritenete più opportuni, descrivendo brevemente la
finalità di ciascuna prova.
4.

Prezzo del tessuto / Area Commerciale

Considerando i seguenti dati, determinare il prezzo a metro lineare del tessuto progettato.
Costo filati:

Ordito 26,00 €/kg
Trama 26,00 €/kg

Costo lavorazioni:

Orditura 0,83 €/m
Tessitura 0,58 €/1000 inserzioni
Finissaggio 0,72 €/m

Costi generali:

25%

Utile:

30%

____________________________
Durata massima della prova: 8 ore.
È consentito l’uso di tavole numeriche e della calcolatrice non programmabile.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 5/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ITAM – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA
TEMA 2 – MAGLIERIA
Il candidato svolga la prima parte della prova e risponda a due tra i quesiti proposti nella seconda
parte.
PARTE PRIMA
Un’azienda di maglieria intende sviluppare le tematiche emerse da “Milano Unica 2017” per il
proprio campionario della stagione P/E 2018.
In particolare la creazione dei tessuti si ispirerà al Tema “Mollino a Teheran”, dove il contrasto tra
l’elegante rigore occidentale e la bellezza cromatica orientale si armonizza in forme geometriche che
ben si inseriscono nel lusso dei mosaici persiani.
Il tessuto di tipo Jacquard sarà realizzato su Macchina Circolare Bifrontura a ruote disegnatrici a
senso orario di lavorazione, avente le seguenti caratteristiche:
 rovescio puntinato;
 n° di aghi 1488;
 n° di denti 144;
 cadute 64;
 finezza E16;
 restringimento 30%.
Il candidato, prima di procedere all’elaborazione del disegno, definisca la tipologia di prodotto,
specifichi e motivi le scelte in relazione al trend e al target proposti.
Il candidato esegua il progetto di un bozzetto ripetuto 4 volte, così da controllare la continuità del
motivo di disegno.
Il motivo di disegno scelto, composto da 3 colori, dovrà comprendere una variante colore, utilizzando
per l’esecuzione la tecnica più congeniale, in funzione della preparazione tecnico-pratica acquisita e
della disponibilità di eventuale strumentazione informatica messa a disposizione.
Il candidato esegua inoltre il necessario studio tecnico grafico comprendente:
1. messa In Carta completa;
2. profili di una parte significativa di 3 ranghi di disegno;
3. lettura per la messa in macchina di 2 passi di M.I.C.

Pag. 6/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ITAM – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA

PARTE SECONDA
Il candidato scelga due tra i quesiti proposti e sviluppi gli argomenti richiesti in forma libera.
1. Quali sono le differenze sostanziali di lavorazione, di aspetto e di caratteristiche del tessuto nei
due tipi di rovescio rigato e puntinato.
2. Tipologie e caratteristiche dei filati utilizzati nella maglieria circolare.
3. Le potenzialità produttive e creative delle macchine rettilinee elettroniche moderne influenzano i
dettami della moda o è la moda che spinge alla realizzazione di strutture di punto innovative?
4. Strutture di punto, materiale tessile impiegato e caratteristiche tecniche e fisiologiche adeguati per
la produzione di tessuti per lo sport e il tempo libero realizzati sul macchinario di maglieria.

____________________________
Durata massima della prova: 8 ore.
È consentito l’uso di tavole numeriche e della calcolatrice non programmabile.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 7/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ITAM – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA
TEMA 3 – CONFEZIONE
Il candidato svolga la prima parte della prova e risponda a due tra i quesiti proposti nella seconda
parte.
PARTE PRIMA
L’ufficio stile di un’impresa industriale del settore moda sta progettando una nuova collezione di capi
(femminili o maschili) rivolta ad un target giovanile, ispirata agli anni ‘60.
Il candidato, scelto liberamente ogni elemento utile e/o opportuno:


presenti, attraverso almeno due figurini, la proposta originale di modelli di ABITI (per il target
femminile) oppure di PANTALONI (per il target maschile), appartenenti alla collezione
definita al punto precedente e produca tutte le informazioni (disegni, schemi, dati) necessarie
alla successiva progettazione ed industrializzazione dei capi;



esegua il progetto grafico di uno dei modelli disegnati, completo di tutte le sue parti in tessuto
e eventuali interni e rinforzi, realizzato nella taglia base, secondo il metodo impiegato nel corso
di studi;



esegua il rilevamento dei particolari del modello, controllati ed industrializzati.

PARTE SECONDA
Il candidato scelga due tra i quesiti proposti e sviluppi gli argomenti richiesti in forma libera.
1. Delinei sinteticamente il profilo di mercato di riferimento, dell’azienda e della collezione descritta
nella prima parte.
2. Descriva le possibili fonti informative utili per la ricerca e lo sviluppo di nuovi modelli di una
collezione.
3. Espliciti gli elementi che caratterizzano la moda degli anni ’60 che sono stati ripresi e utilizzati
nelle proposte realizzate nella prima parte.
4. Spieghi il processo di pianificazione di una nuova collezione indicando tutti i passaggi necessari,
la tempistica e le professionalità coinvolte.
N.B: La prova potrà essere sviluppata con metodo manuale oppure con l’ausilio di software dedicati,
qualora predisposti dall’Istituto sede di esame.
____________________________
Durata massima della prova: 8 ore.
È consentito l’uso di calcolatrice non programmabile, di manuali e prontuari tecnici.
È consentita la consultazione di cataloghi e riviste disponibili nell’istituto sede d’esame, nonché l’utilizzo di tecniche e strumentazioni,
per la riproduzione e l’elaborazione informatica di testi e immagini, accessibili a tutti i candidati nel tempo stabilito per la prova.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

