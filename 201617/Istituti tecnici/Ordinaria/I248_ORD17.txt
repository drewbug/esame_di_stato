Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I248 – ESAME DI STATO DI ISTRUZIONE SECONDARIA SUPERIORE
Indirizzo: ITGC - CHIMICA, MATERIALI E BIOTECNOLOGIE
ARTICOLAZIONE CHIMICA E MATERIALI
OPZIONE TECNOLOGIE DEL CUOIO
Tema di: TECNOLOGIE E BIOTECNOLOGIE CONCIARIE

Il candidato svolga la prima parte della prova e due tra i quesiti proposti nella seconda parte.
PRIMA PARTE
I paesi maggiori produttori di pelli grezze tendono sempre più a lavorare in loco i pellami grezzi,
proponendo in vendita solo pellami semilavorati in wet-blu o in crust.
Il candidato, partendo da un semilavorato, proponga la realizzazione di un articolo “Nubuck” per
calzature da donna e/o bambino, evidenziando le peculiarità tecniche di tale articolo in relazione
all’utilizzo proposto.
Infine si discutano e si giustifichino le scelte della lavorazione con particolare riferimento alle fasi di
riconcia e tintura.
SECONDA PARTE
1. Si classifichino i coloranti per cuoio descrivendone le modalità operative per ciascuna classe.
2. Si indichino le caratteristiche merceologiche dell’articolo prescelto nella prima parte e si
suggeriscano le applicazioni più idonee.
3. La distribuzione degli ingrassi nel cuoio gioca un ruolo determinante per il conseguimento delle
proprietà desiderate nei vari tipi di articoli. Si classifichino e si discutano le principali
caratteristiche delle sostanze ingrassanti.
4. I poliuretani sono polimeri sempre più usati in rifinizione. Dopo averne descritta la sintesi, se ne
discutano le caratteristiche che impartiscono alla pelle.

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

