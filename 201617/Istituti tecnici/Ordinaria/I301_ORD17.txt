Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I301 – ESAME DI STATO DI ISTRUZIONE SECONDARIA SUPERIORE
Indirizzo: ITDT – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE PROGETTAZIONE TESSUTI STAMPA E CAD
Il candidato svolga la prima parte della prova e due tra i quesiti proposti nella seconda parte.
PARTE PRIMA
Per l'esposizione tessile “MILANO UNICA” un’azienda tessile italiana intende proporre una
collezione di accessori e tessuti per abbigliamento femminile riferita alla “primavera-estate”.
Seguendo le tendenze moda più recenti o prendendo ispirazione dall’arte e dalla cultura visiva delle
avanguardie del Novecento, il candidato proponga dei disegni per stampa tessile a scelta fra i seguenti
prodotti merceologici:
- una mini collezione di almeno quattro disegni di cm. 35x35 per abbigliamento femminile;
- due disegni da utilizzare come coordinati/coordinabili per “sciarpa – camicia”:
a. motivo specchiato sull’altezza di cm. 45x70 per la sciarpa;
b. motivo all over di cm. 35x35 per la camicia.
Dei suddetti motivi, in fase esecutiva e di consegna, è richiesta impaginazione e veste grafica.
PARTE SECONDA
1. Descrivere la tecnologia di stampa più appropriata in relazione al settore merceologico e al target
di riferimento, coerentemente con la progettazione grafica e la gamma cromatica scelta.
2. Descrivere i possibili tessuti che potrebbero essere utilizzati in quanto consoni come fondi per la
realizzazione della stampa proposta.
3. Descrivere il valore e il significato della “contromoda” come elemento di libera espressione dei
giovani negli Anni Settanta.
4. Definire una gamma cromatica e le eventuali varianti (almeno due) di cm. 20x20 riferite all’ambito
grafico proposto.

____________________________
Durata massima della prova: 8 ore.
È consentita la consultazione di cataloghi e riviste disponibili nell’istituto sede d’esame, nonché l’utilizzo di tecniche e
strumentazioni, per la riproduzione e l’elaborazione informatica di testi e immagini, accessibili a tutti i candidati nel tempo
stabilito per la prova.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

