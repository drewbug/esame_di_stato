Pag. 1/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I195 – ESAME DI STATO DI ISTRUZIONE SECONDARIA SUPERIORE
Indirizzo: ITTL - INFORMATICA E TELECOMUNICAZIONI
ARTICOLAZIONE TELECOMUNICAZIONI
Tema di: TELECOMUNICAZIONI
Tipologia: C (Art. 9 Comma 2 D.M. 10 del 29.01.2015)
Il candidato svolga la prima parte della prova e due tra i quesiti proposti nella seconda parte.
PRIMA PARTE
Un sottoinsieme di una rete aziendale è strutturato come mostrato in Fig. 1 e qui di seguito descritto:
 la Rete 1 e la Rete 2 sono attestate sullo stesso router (Router 1);
 la Rete 3 è connessa tramite il Router 2;
 il Router 1 è connesso con una dorsale al Router 2;
 il Router 1 è connesso tramite il Router 3 ad un Internet Service Provider (fibra ottica 1);
 il Router 2 è connesso tramite il Router 4 ad un Internet Service Provider (fibra ottica 2);
 la Rete 4 è connessa al Router 2 tramite Access Point dedicati solamente a tale collegamento.
Fig. 1: struttura della rete

Pag. 2/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I195 – ESAME DI STATO DI ISTRUZIONE SECONDARIA SUPERIORE
Indirizzo: ITTL - INFORMATICA E TELECOMUNICAZIONI
ARTICOLAZIONE TELECOMUNICAZIONI
Tema di: TELECOMUNICAZIONI
Tipologia: C (Art. 9 Comma 2 D.M. 10 del 29.01.2015)

La rete cablata (reti 1, 2, 3 ed i router 1, 2, 3, 4) fa parte di una rete di classe C 192.168.1.x, esclusi
gli indirizzi facenti capo al provider e la connessione del router 2 con l’Access Point, e va
opportunamente divisa in subnet secondo lo standard VLSM e popolata secondo la seguente tabella:

Rete1

100 host

Rete2

50 host

Rete3

30 host

La Rete 4 è basata su una diversa rete di classe C 192.168.2.0 e contiene 80 host.
Il candidato, valutata la struttura di rete indicata e formulate le ipotesi aggiuntive che ritiene
necessarie:
a. proponga il piano completo di assegnazione degli indirizzi, rispettando i vincoli previsti e
segnalando le eventuali ridondanze;
b. completi la rete con quei dispositivi che ritiene necessari per garantirne la funzionalità;
c. descriva la programmazione da effettuare su ciascun router per fare in modo che tutte le reti siano
connesse ad Internet, indicando anche le ridondanze risultanti;
d. descriva le modalità di programmazione degli Access Point, indicando anche la normativa
riguardante antenne, potenza e sicurezza.

Pag. 3/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I195 – ESAME DI STATO DI ISTRUZIONE SECONDARIA SUPERIORE
Indirizzo: ITTL - INFORMATICA E TELECOMUNICAZIONI
ARTICOLAZIONE TELECOMUNICAZIONI
Tema di: TELECOMUNICAZIONI
Tipologia: C (Art. 9 Comma 2 D.M. 10 del 29.01.2015)

SECONDA PARTE
Il candidato scelga due fra i seguenti quesiti e per ciascun quesito scelto formuli una risposta della
lunghezza massima di 20 righe esclusi eventuali grafici, schemi e tabelle.
1. Con riferimento al link radio tra i due Access Point della prima parte della prova, descrivere come
si può valutare la distanza massima ipoteticamente raggiungibile, se si considera una tratta in aria
libera priva di ostacoli.
2. Con riferimento alla prima parte della prova, nel caso che il collegamento ad Internet via Access
Point della Rete 4 non garantisca un sufficiente livello di affidabilità, indicare di quale soluzione
si potrebbe valutare la fattibilità, ai fini della connessione Wan, tenendo conto che risultano
indisponibili per la rete in esame connessioni cablate.
3. Descrivere la struttura di un sistema di trasmissione digitale su fibra ottica.
4. Spiegare la natura e l’architettura del routing gerarchico.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

