Pag. 1/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IT15 – ESAME DI STATO DI ISTRUZIONE SECONDARIA SUPERIORE
Indirizzo: IT15 – GRAFICA E COMUNICAZIONE
Tema di: PROGETTAZIONE MULTIMEDIALE
Il candidato svolga la prima parte della prova e due dei quesiti presenti nella seconda parte.
PRIMA PARTE
COMUNICAZIONE PER IL CONVEGNO INTERNAZIONALE DEDICATO AL SISTEMA
ALIMENTARE (FOOD SYSTEM)
Si chiede al candidato di studiare, progettare e realizzare l'immagine e l'headline della comunicazione
per il convegno internazionale dedicato al “SISTEMA ALIMENTARE” (FOOD SYSTEM).
Il candidato ha la possibilità di sviluppare il progetto scegliendo una delle seguenti opzioni:
A. stampa: manifesto dell'evento (formato A3 da sviluppare in verticale);
B. stampa: materiale promozionale: cartolina o depliant (formato a scelta);
C. web: una home page e due pagine interne (Formato 1024x780 pixel);
D. banner: promozionale dell'evento (formato 728x90 pixel).
CONSEGNA
In funzione della scelta, il candidato dovrà:
1. fornire tutto il materiale prodotto nella fase progettuale (mappa concettuale, moodboard e
bozze/rought) che mostri il processo creativo;
2. redigere una breve presentazione scritta che spieghi il concept del progetto (massimo 15 righe);
3. realizzare il layout finale (la scelta della tecnica è libera).
BRIEF DEL PROGETTO
PREMESSA
Il tema del sistema alimentare (food system) e del diritto a una alimentazione sana, sicura e
sufficiente per tutto il pianeta è un argomento spinoso nell'attuale dibattito sociale.
Il food system include le materie prime, i processi e le infrastrutture inerenti all'agricoltura, alla
vendita, al trasporto e al consumo di prodotti alimentari.
Oggi, in molti casi, è difficile garantire una sicurezza alimentare, intesa come qualità e sostenibilità
della produzione e della vendita del cibo. Altrettanto difficile è trovare il giusto equilibrio tra
allevamento e agricoltura nel rispetto delle risorse naturali.
Il cibo è un bisogno primario dell'uomo e, oltre a essere disponibile, deve essere di qualità,
diversificato, accessibile, sicuro e conveniente. Inoltre si deve considerare che c'è uno stretto legame
fra salute, benessere e cibo. Infatti sia la malnutrizione che l'obesità sono problemi collegati al modo
in cui si produce, commercializza e consuma il cibo.

Pag. 2/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IT15 – ESAME DI STATO DI ISTRUZIONE SECONDARIA SUPERIORE
Indirizzo: IT15 – GRAFICA E COMUNICAZIONE
Tema di: PROGETTAZIONE MULTIMEDIALE
Ciò è riscontrabile nello sviluppo economico e negli stili di vita delle società sedentarie e urbanizzate,
che hanno mutato le abitudini alimentari. Accanto alla scomparsa delle tradizioni culinarie e alla
richiesta di prodotti sempre disponibili a basso prezzo, si ha una massificazione del cibo e la perdita
del concetto di qualità alimentare. Le conseguenze di questi cambiamenti sono: da un lato il
sovrappeso e l’obesità nei paesi industrializzati, dall’altro la malnutrizione e la denutrizione nei paesi
in via di sviluppo.
In aggiunta a quanto detto sopra, richiedono una riflessione sia la crescita della popolazione mondiale
che il relativo benessere, in quanto questi fattori spingono ad aumentare e a intensificare la produzione
alimentare.
Non si deve dimenticare che l’ambiente in cui viviamo crea il cibo e ne modella la produzione; di
contro, il sistema alimentare costruito per produrlo modifica l'ambiente stesso. Questa interattività tra
sistema alimentare e ambiente impone radicali cambiamenti al food system odierno, prima che i danni
siano irreversibili. Se ne deduce che, nel prossimo futuro, lo sviluppo della produzione alimentare
dovrà rispondere a criteri di sostenibilità, in particolare nel ricercare di non ridurre ulteriormente le
foreste, le aree protette e la biodiversità, già minacciate fortemente dall’espansione urbana.
Altro punto importante da considerare per migliorare il food system è ridurre la quantità di prodotti
alimentari che sono quotidianamente sprecati.
SOTTOTEMI A CUI ISPIRARSI
La sfida della biodiversità
La massimizzazione delle produzioni agricole e la richiesta di prodotti sempre disponibili, porta alla
diffusione di colture non autoctone, trattate chimicamente o geneticamente modificate. Come
rivendicare l’importanza della stagionalità e delle colture locali?
Obesità e denutrizione
Il mutare degli stili di vita e dell'alimentazione causa: sovrappeso e obesità nei paesi industrializzati,
malnutrizione e denutrizione nei paesi in via di sviluppo. Come promuovere scelte quotidiane
orientate ad un maggiore equilibrio alimentare globale?
Emigrazione ed immigrazione
L'emigrazione e l'immigrazione danno vita a società multi-culturali, in cui tradizioni e stili di vita si
incontrano e si scontrano. Il valore culturale del cibo può diventare un mezzo di integrazione sociale?
Come riscoprire il suo carattere di identità culturale?
Sistemi territoriali interconnessi
Il cibo deve essere valorizzato e promosso dalle persone nel proprio territorio d’appartenenza. Il cibo
è una risorsa locale e preziosa, che dà vita a molteplici sistemi, in cui tutti gli elementi connessi ad
esso debbono essere valorizzati. Come far comprendere l'importanza di queste relazioni?

Pag. 3/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IT15 – ESAME DI STATO DI ISTRUZIONE SECONDARIA SUPERIORE
Indirizzo: IT15 – GRAFICA E COMUNICAZIONE
Tema di: PROGETTAZIONE MULTIMEDIALE
Obiettivo: Descrizione del progetto
Il convegno intende affrontare il tema dell’alimentazione, indagandone le implicazioni sociali,
ambientali ed economiche.
L’alimentazione è la fonte della vita per tutti gli esseri viventi e per il pianeta stesso, per questo è
necessario un sistema alimentare che garantisca uno sviluppo sostenibile basato sulla salute della
natura e di conseguenza su quella di tutti gli esseri viventi. Il food system a cui tendere è una
produzione che genera poco scarto, che conserva il territorio, il sistema e la comunità a cui appartiene.
L'obiettivo è promuovere il cambiamento del food system attraverso l'educazione alimentare e le
campagne d'informazione, per garantire una miglior nutrizione e perché ciò avvenga è fondamentale
partire da scelte personali consapevoli.
Focus target
• Operatori sociali.
• Insegnanti della scuola primaria e secondaria.
• Studenti universitari.
• Cittadini responsabili.
Obiettivi di comunicazione
Il target deve capire che:
• il sistema alimentare ha una pesante ricaduta sulla qualità della vita degli esseri viventi e del
pianeta;
• la globalizzazione ha generato una serie di cambiamenti negli stili di vita che hanno portato alla
massificazione del cibo e di conseguenza alla perdita del concetto di tradizione e qualità
alimentare;
• il sistema alimentare è estremamente complesso, esso è influenzato dall'ambiente e lo influenza;
• che ha pesanti implicazioni socio/economiche;
• si impone una responsabilità personale nella scelta quotidiana del consumo del cibo.
Il target deve:
• aumentare le conoscenze nei confronti di questa problematica scottante;
• diventare consapevole delle implicazioni socio/economiche che il food system comporta.
Il tono di voce:
• PROFESSIONALE
• COLTO
• INTERNAZIONALE
• COINVOLGENTE

Pag. 4/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IT15 – ESAME DI STATO DI ISTRUZIONE SECONDARIA SUPERIORE
Indirizzo: IT15 – GRAFICA E COMUNICAZIONE
Tema di: PROGETTAZIONE MULTIMEDIALE
Valori da comunicare
Responsabilità, attenzione, condivisione, sostenibilità, qualità, benessere, salute, sistema
interconnesso.
Pianificazione dei Media
• stampa: quotidiani italiani e riviste specializzate di settore;
• affissioni;
• web Internazionale;
• comunicazione below the line.
TESTI DA INSERIRE
Titolo: trovare l'headline (può essere anche in inglese)
sottotitolo: sistema alimentare/food system
date: 20 / 22 ottobre 2017
luogo: ROMA / Palazzo dei Congressi
via: piazza John Kennedy, 1
info: www.sistemacibo.com
LOGHI DA INSERIRE
logo: CREA
logo: Comune di Roma
Allegati
 immagini (si possono utilizzare se il formato è compatibile ma non sono vincolanti);
 loghi.

Pag. 5/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
IT15 – ESAME DI STATO DI ISTRUZIONE SECONDARIA SUPERIORE
Indirizzo: IT15 – GRAFICA E COMUNICAZIONE
Tema di: PROGETTAZIONE MULTIMEDIALE

PARTE SECONDA
1.

Si chiede, al candidato, di fornire una definizione di marketing, di vision, mission e piano di
marketing.

2.

Cosa è un'inquadratura? Quali tipi di inquadrature esistono?

3.

Come si costruisce lo storyboard? Come si sviluppa lo storytelling?

4.

Qual è la definizione del termine pubblicità? Perché, in ambito persuasivo, si parla di logos,
ethos e pathos?

___________________________
Durata massima della prova: 8 ore.
La prova può essere eseguita con qualsiasi tecnica (collage, disegno, digitale, ecc.).
È consentito l'uso degli strumenti da disegno e la consultazione di cataloghi e riviste per l’eventuale utilizzo di immagini (in
forma sia cartacea, sia digitale: stampe, libri, font, CD, USB con raccolte immagini).
È consentito l'utilizzo della strumentazione informatica e non (computer, scanner, macchina fotografica digitale, fotocopiatrice,
stampante) e, se disponibili nell’istituto sede d’esame, dei programmi dedicati (disegno vettoriale, impaginazione, fotoritocco)
per la rielaborazione delle immagini, la composizione del testo e la realizzazione dell’impaginato.
Durante la prova non è consentito l’accesso ad Internet.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 6/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ALLEGATO 1 - Raccolta immagini

Pag. 7/7

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca

ALLEGATO 2 - Loghi

LOGO CREA

LOGO Comune di Roma

