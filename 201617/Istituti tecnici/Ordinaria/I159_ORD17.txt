Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I159 – ESAME DI STATO DI ISTRUZIONE SECONDARIA SUPERIORE
Indirizzo: ITCI - TRASPORTI E LOGISTICA
ARTICOLAZIONE CONDUZIONE DEL MEZZO
OPZIONE CONDUZIONE DI APPARATI E IMPIANTI MARITTIMI
Tema di: MECCANICA E MACCHINE

Il candidato svolga la prima parte della prova e due dei quesiti proposti nella seconda parte.
PRIMA PARTE
Una moderna nave da crociera dispone di motori diesel per una potenza complessiva di 58.000 kW.
Il candidato, assumendo con motivato criterio i parametri eventualmente necessari, calcoli:



la portata massima di vapore con caldaie ausiliarie a recupero dai gas di scarico;
la percentuale complessiva di utilizzazione del calore prodotto dal combustibile.

Si disegni inoltre uno schema dell’impianto di produzione di vapore ausiliario con caldaie a gas di
scarico.
SECONDA PARTE
1) Con riferimento alla tipologia di nave sopra indicata si disegni schematicamente l’apparato di
propulsione più idoneo indicando le tipologie delle principali macchine utilizzate.
2) Si descriva un impianto di condizionamento nei suoi componenti principali: la macchina
frigorifera con il relativo ciclo e la sezione di trattamento dell'aria.
Si descrivano inoltre le tipiche trasformazioni per il trattamento dell’aria nel condizionamento
estivo e invernale.
3) Si descrivano i principali sistemi per il contenimento delle emissioni inquinanti di motori diesel
di propulsione navale, con riferimenti a specifiche normative.
4) Si descriva, con riferimento alla tipologia di nave sopra indicata, un impianto di trattamento
delle acque reflue con depurazione biologica nell'ipotesi che la nave abbia una capienza di
2500 persone a bordo e si disegni uno schema dello stesso.

___________________________
Durata massima della prova: 6 ore.
È consentito soltanto l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

