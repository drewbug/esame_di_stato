Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I234 – ESAME DI STATO DI ISTRUZIONE SECONDARIA SUPERIORE
Indirizzo: ITVE - AGRARIA, AGROALIMENTARE E AGROINDUSTRIA
ARTICOLAZIONE VITICOLTURA ED ENOLOGIA
Tema di: ENOLOGIA

Il candidato svolga la prima parte della prova e risponda a due tra i quesiti proposti nella
seconda parte.

PARTE PRIMA
Secondo elaborazioni ISMEA su dati ISTAT, l’Italia del vino, negli ultimi anni, ha consolidato il
proprio ruolo di punta con un export da primato grazie anche al rilevante contributo degli spumanti.
Il candidato, facendo riferimento ad una zona di sua conoscenza e alla piattaforma ampelografica
locale, individui i vitigni più idonei all’ottenimento di un vino base spumante di qualità. Prendendo
poi in esame un caso concreto, illustri la tecnologia di produzione utilizzata dettagliandone le
relative fasi e le eventuali criticità, sempre nel rispetto della normativa vigente.

PARTE SECONDA
1. In riferimento al vino base individuato, si illustrino i metodi di stabilizzazione tartarica
maggiormente idonei.
2. Il candidato descriva i principali costituenti del mosto ed illustri i parametri analitici necessari
per ottenere una corretta presa di spuma.
3. I disciplinari di produzione e i principali aspetti viticoli ed enologici trattati: il candidato, dopo
aver inquadrato la tematica, esponga qualche esempio relativo a casi specifici di sua conoscenza.
4. Il candidato, anche partendo da eventuali esperienze operative personali, descriva i principali
rischi che possono presentarsi in ambito enologico e le relative procedure adottate in materia di
sicurezza sul lavoro, proponendo qualche esempio concreto.

____________________________
Durata massima della prova: 6 ore.
È consentito l’uso del dizionario italiano.
È consentito l’uso di manuali tecnici e prontuari.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

