Pag. 1/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ITMM – ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: DISEGNO, PROGETTAZIONE ORGANIZZAZIONE INDUSTRIALE

Il candidato svolga la prima parte della prova e due dei quesiti proposti nella seconda parte.
PRIMA PARTE
Un’azienda nazionale che produce componenti per l’industria chimica, alimentare e di depurazione
delle acque, riceve una commessa per la realizzazione di 200 agitatori meccanici verticali costituiti
da motore elettrico, albero, elica tripale e manicotto di serraggio ad un idoneo supporto.
Per la produzione si chiede di far riferimento al disegno di massima allegato ove sono indicate le
caratteristiche di funzionamento e alcune dimensioni di ingombro. Il committente fa presente che
gli agitatori verranno impiegati per liquidi corrosivi a bassa densità.
Il candidato facendo riferimento allo schema proposto, ai dati di targa del motore ed a quanto altro
ritenga necessario considerare:
a) effettui la verifica dimensionale dell’albero sulla base della quale indirizzerà la scelta dei
materiali più idonei all’utilizzo richiesto;
b) completi il disegno dello stesso considerando sia i collegamenti previsti che gli alloggiamenti
dei cuscinetti e della ventola del motore;
c) completi altresì il disegno del manicotto flangiato rappresentandolo nelle viste da lui ritenute
più significative;
d) effettui il ciclo di lavorazione del manicotto flangiato indicando la successione delle fasi, gli
utensili, le attrezzature e gli strumenti di misura utilizzati.
Lo sviluppo della parte grafica dovrà essere comprensivo di smussi e raccordi, della quotatura
completa e delle tolleranze, nonché dei gradi di lavorazione previsti.

Pag. 2/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ITMM – ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: DISEGNO, PROGETTAZIONE ORGANIZZAZIONE INDUSTRIALE

SECONDA PARTE
1. Il candidato effettui il ciclo di lavorazione dell’albero dell’agitatore indicando la successione delle
fasi, gli utensili, le attrezzature e gli strumenti di misura, nonché il quantitativo di materiale
necessario per l’intera commessa, tenendo conto che si possono utilizzare barre commerciali da 4
o 6 metri e che occorre stimare la situazione più conveniente sulla base degli scarti di lavorazione
previsti in relazione al tipo di macchine utensili utilizzate.
2. Il candidato descriva come si caratterizza una produzione per commessa e quale è la differenza
rispetto ad una produzione per magazzino e/o di serie.
3. Il candidato descriva quale è il criterio che utilizzerebbe per la scelta dei parametri di taglio nelle
lavorazioni alle macchine utensili indicate nel ciclo produttivo prescelto.
4. Il candidato ipotizzi l’assetto planimetrico (lay-out) dell’impianto per il tipo di lavorazioni
necessarie ad evadere l’intera commessa, con indicazione delle zone di lavoro in cui saranno
realizzati e/o assemblati i vari componenti utilizzati nella produzione degli agitatori meccanici.

___________________________
Durata massima della prova: 8 ore.
È consentito soltanto l’uso di tavole numeriche, manuali tecnici e calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 3/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
ITMM – ESAME DI STATO DI ISTRUZIONE SECONDARIA SUPERIORE
Allegato1

