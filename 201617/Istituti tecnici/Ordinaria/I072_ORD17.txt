Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Stralcio tratto dal report annuale redatto dai responsabili delle funzioni aziendali al
31/12/2015 dell’impresa industriale Alfa spa.


………………



Analisi del mercato
Il mercato degli elettrodomestici nel quale opera Alfa spa, vede la presenza di imprese che
risultano particolarmente competitive nel prezzo, nella innovazione tecnologica e
nell’assistenza post vendita.
L’analisi della domanda, effettuata dalle associazioni di categoria (consumatori e produttori),
ha rilevato un possibile incremento delle vendite per il target di giovani interessato a prodotti
che utilizzano una tecnologia che consenta il collegamento in rete.
………………



Analisi della produzione
Le verifiche effettuate sui processi produttivi hanno evidenziato rigidità nelle caratteristiche
di alcuni impianti e macchinari che determina, tra l’altro, una incidenza elevata nei costi di
produzione.
………………



Dati di bilancio
Dai documenti di bilancio di Alfa spa al 31/12/2015 e dalla loro riclassificazione, si rilevano
i seguenti dati e indicatori:
- patrimonio netto 9.430.000 euro
- ROE 2,5% con trend negativo rispetto ai due esercizi precedenti
- leverage 2,2.



Scelte operative
Il management aziendale propone per l’esercizio 2016:
- investimenti in ricerca e sviluppo
- rinnovo di beni strumentali per realizzare maggiore flessibilità ed elasticità nei processi
produttivi al fine di ottenere prodotti tecnologicamente competitivi
- formazione del personale addetto alla produzione e alla vendita
- attivazione di una campagna promozionale.



………………

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
Tema di: ECONOMIA AZIENDALE
Il candidato, dopo aver analizzato lo stralcio del report annuale, tragga da questo gli elementi
necessari per redigere:
1.

il budget degli investimenti elaborato dal management di Alfa spa per l’esercizio 2016 per
l’attuazione delle scelte operative proposte

2.

lo Stato patrimoniale e il Conto economico al 31/12/2016 nell’ipotesi che Alfa spa abbia
realizzato quanto programmato e conseguito un miglioramento nel risultato economico.

SECONDA PARTE
Il candidato scelga due dei seguenti quesiti e presenti per ognuno le linee operative, le motivazioni
delle soluzioni prospettate e la produzione dei relativi documenti, ove richiesto.
1.

Redigere il budget economico annuale elaborato dai responsabili di Alfa spa per l’esercizio
2017 ipotizzando un incremento delle vendite del 3%.

2.

L’interpretazione dell’andamento della gestione aziendale richiede, tra l’altro, l’analisi di
bilancio per indici. Redigere il report dal quale si evidenzia l’analisi patrimoniale e finanziaria
del bilancio di Alfa spa al 31/12/2016 utilizzando gli opportuni indicatori.

3.

Presentare il report sull’analisi degli scostamenti redatto dal responsabile di Beta spa, impresa
industriale, che produce e commercializza il prodotto MLR344, considerando che per
l’esercizio 2016:

4.

a.

ha programmato la vendita di 300.000 unità al prezzo unitario di 20,00 euro per acquisire il
40% della quota di mercato

b.

ha rilevato a consuntivo i seguenti dati:
 vendite effettive maggiori rispetto a quelle programmate
 prezzo unitario di vendita inferiore a quello programmato
 domanda di mercato 840.000 unità.

L’impresa industriale Gamma spa produce tre linee di scarpe (uomo, donna e bambino)
utilizzando tre reparti produttivi e un centro ausiliario alla produzione. Le scarpe da uomo sono
realizzate nei tre reparti, quelle da donna e bambino in due reparti. Determinare il costo di
produzione totale e unitario delle tre lavorazioni con il Full costing method.

Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

