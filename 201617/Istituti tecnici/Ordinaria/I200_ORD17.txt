Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I200 – ESAME DI STATO DI ISTRUZIONE SECONDARIA SUPERIORE
Indirizzi: ITPT - AGRARIA, AGROALIMENTARE E AGROINDUSTRIA
ARTICOLAZIONE PRODUZIONI E TRASFORMAZIONI
Tema di: TRASFORMAZIONE DEI PRODOTTI

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il latte, per la sua composizione chimica e l’elevata percentuale di acqua, risulta essere un ottimo
terreno per lo sviluppo di microrganismi.
Il candidato, dopo aver approfondito i principali aspetti microbiologici ed enzimatici, descriva i
trattamenti che garantiscono l’alimento dal punto di vista igienico e nutrizionale con i relativi
parametri di controllo dell’avvenuto trattamento.
Inoltre, in riferimento ad una zona di produzione di sua conoscenza, analizzi il processo di
trasformazione per ottenere un formaggio a pasta molle e un formaggio a pasta dura.
SECONDA PARTE
1. Facendo eventualmente ricorso anche ad esperienze formative extra-scolastiche (stage, tirocini,
altre esperienze scuola-azienda), il candidato illustri i principi e le tecnologie per il trattamento
dei reflui.
2. Il candidato, oltre a quanto già trattato nella prima parte e facendo eventuale riferimento anche
ad esperienze personali, scelga e descriva una o più tecnologie per la realizzazione di un prodotto
alimentare a prolungata conservazione.
3. Il candidato analizzi attentamente la composizione del latte descrivendo le alterazioni che si
possono verificare sui vari componenti per azione di fattori chimici e fisici.
4. Il candidato, facendo eventualmente ricorso anche ad esperienze formative extra-scolastiche
(stage, tirocini, altre esperienze scuola-azienda), descriva i criteri per la definizione di
trasparenza, rintracciabilità e tracciabilità di un olio extra-vergine.

____________________________
Durata massima della prova: 6 ore.
È consentito l’uso di manuali tecnici e prontuari.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

