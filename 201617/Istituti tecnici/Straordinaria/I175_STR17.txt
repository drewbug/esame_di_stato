Pag. 1/3

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
I175 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI

Il candidato svolga la prima parte della prova e due tra i quesiti proposti nella seconda parte.
PRIMA PARTE
Si vuole realizzare il sistema di controllo di un impianto di automazione per la foratura, sulla parte
circolare di una flangia utilizzando un trapano a colonna. L’impianto viene messo in funzione tramite
un pulsante di START che avvia un opportuno sistema di trasporto dove sono predisposte le varie
flange sulle quali eseguire i 4 fori come mostrato nella figura seguente.

L’avvio dell’automatismo è consentito solo se la punta del trapano è in condizioni di riposo, ovvero
posizionata in alto rispetto al punto di foratura e segnalata da un sensore di finecorsa. Il dispositivo
inoltre, per motivi di sicurezza, è provvisto di schermo protettivo a discesa.
Quando un pezzo raggiunge la zona di foratura, un opportuno sensore ne rileva la presenza e il sistema
di trasporto viene fermato: se lo schermo protettivo è posizionato nella zona di foratura il trapano può
iniziare la discesa. La testa del trapano scende grazie ad un motore alimentato a 24 Vdc, mentre la
rotazione della punta è affidata ad un ulteriore motore a 12 Vdc.
Eseguito ciascun foro, un sensore di posizione determina la risalita della testa del trapano di 30 mm
e un opportuno servomeccanismo provvede quindi a far ruotare la flangia di 90 gradi per permettere
la seconda foratura. La testa del trapano quindi scende nuovamente per effettuare il secondo foro.
L’operazione si ripete per altre due volte con rotazioni ognuna di 90 gradi, effettuando così in totale
le 4 forature previste.

Pag. 2/3

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
I175 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI

Terminato il processo di foratura il trapano ritorna nella posizione iniziale arrestando la rotazione e
il sistema di trasporto riprende a muoversi portando il pezzo successivo nella zona di foratura.
Il sistema di foratura, per motivi di sicurezza, è provvisto di un pulsante di STOP che determina
l’immediato arresto di tutti i motori e la segnalazione di stato di emergenza tramite una lampada spia
di colore giallo.
Il candidato utilizzando un PLC o un sistema a microcontrollore di propria conoscenza e fatte le
ipotesi aggiuntive ritenute necessarie:
1. fornisca uno schema a blocchi di massima del sistema di controllo dell’intero processo di
foratura, descrivendo i singoli blocchi dal punto di vista funzionale;
2. rappresenti, mediante un diagramma di flusso, e codifichi, in un linguaggio di propria
conoscenza, il sistema di controllo per l’azionamento del nastro trasportatore, la foratura e le
rotazioni della flangia;
3. elabori un opportuno sistema di azionamento dello schermo protettivo inserendo i necessari
sensori.

SECONDA PARTE
1. Con riferimento alla prima parte della prova e in particolare al sistema di rotazione della flangia,
ipotizzando di utilizzare un encoder per la misura dell’angolo, il candidato realizzi la procedura
per la rotazione sui 4 fori previsti.
2. Con riferimento alla prima parte della prova, il candidato preveda un sistema di segnalazione
luminosa nelle fasi di movimentazione e foratura della flangia, motivando le scelte effettuate.

Pag. 3/3

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
I175 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI

3. Dato il sistema di controllo rappresentato dallo schema a blocchi di figura:

Dove:

𝐴 (𝑠 ) = 

𝐵 (𝑠 ) =

𝑠+5
𝑠+10

𝐻 (𝑠 ) =

1
2𝑠

Il candidato, dopo aver verificato che il sistema ad anello chiuso è stabile per ogni valore del
parametro  >0, determini per quali valori di  l’errore a regime permanente è minore del 2% per
un segnale d’ingresso r(t) a rampa unitaria.
4. Il candidato dopo aver tracciato i diagrammi di Bode della funzione di trasferimento seguente, ne
determini il relativo margine di fase:
2 ∙ 104 ∙ (𝑠 + 10)
𝐹(𝑠) = 2
𝑠 ∙ (𝑠 + 2000)

_______________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

