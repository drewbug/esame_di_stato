Pag. 1/1

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
ITAM – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA
Il candidato svolga la prima parte della prova e risponda a due tra i quesiti proposti nella seconda
parte.
PARTE PRIMA
L’ufficio stile di un’impresa industriale del settore moda sta progettando una nuova collezione per la
stagione autunno/inverno, rivolta ad un target medio-alto, per una fascia di età 20-30.
Uno dei temi della collezione è ispirato alla moda anni Settanta.
Il candidato, scelto liberamente ogni elemento utile e/o opportuno:
 presenti, attraverso almeno tre figurini, la proposta originale di modelli di PANTALONI,

appartenenti alla collezione definita al punto precedente e produca tutte le informazioni
(disegni, schemi, dati) necessarie alla successiva progettazione ed industrializzazione dei capi;
 esegua il progetto grafico di uno dei modelli disegnati, completo di tutte le sue parti in tessuto
e eventuali interni e rinforzi, realizzato nella taglia base, secondo il metodo impiegato nel corso
di studi;
 esegua il rilevamento dei particolari del modello, controllati ed industrializzati.
PARTE SECONDA
Il candidato scelga due tra i quesiti proposti e sviluppi gli argomenti richiesti in forma libera.
1. Espliciti a quale delle numerose tendenze degli anni Settanta si è ispirato e quali elementi sono
stati ripresi e utilizzati nelle proposte realizzate nella prima parte.
2. Descriva le possibili fonti informative utili per la ricerca e lo sviluppo di nuovi modelli di una
qualsiasi collezione di moda.
3. Delinei sinteticamente il profilo di mercato di riferimento dell’azienda e della collezione
descritta nella prima parte.
4. Spieghi il processo di presentazione di una nuova collezione indicando tutti i passaggi necessari,
la tempistica e le professionalità coinvolte.
N.B: La prova potrà essere sviluppata con metodo manuale oppure con l’ausilio di software dedicati, qualora
predisposti dall’Istituto sede di esame.
____________________________
Durata massima della prova: 8 ore.
È consentito l’uso di calcolatrice non programmabile, di manuali e prontuari tecnici.
È consentita la consultazione di cataloghi e riviste disponibili nell’istituto sede d’esame, nonché l’utilizzo di tecniche e
strumentazioni, per la riproduzione e l’elaborazione informatica di testi e immagini, accessibili a tutti i candidati nel tempo
stabilito per la prova.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

