Pag. 1/4

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: SISTEMI AUTOMATICI

Il candidato svolga la prima parte della prova e due tra i quesiti proposti nella seconda parte.

PRIMA PARTE
Un sistema per il monitoraggio e la razionalizzazione delle risorse idriche di un piccolo comune
montano, impiega un sensore di livello ad ultrasuoni (SL ) per la misura, in tempo reale, della riserva
d’acqua disponibile nella vasca di accumulo principale dell’acquedotto e due sensori di flusso (SF),
identici tra loro e installati, rispettivamente, sul collettore di uscita e di ingresso della vasca, per la
rilevazione istantanea delle portate (POUT e PIN) in uscita e in ingresso alla medesima vasca (si ricorda
che: portata = quantità di acqua per unità di tempo).
La vasca di accumulo ha sezione circolare e capacità massima di 500 m3 corrispondente al livello di
pieno posto a una quota di 4 m dal fondo della vasca. Il sensore di livello SL posto sul bordo presenta
una uscita di tipo TTL e viene attivato da un impulso di trigger per l’avvio della rilevazione. Il
dispositivo opera come segue:



a riposo presenta un’uscita a livello logico basso;
quando riceve l’impulso di trigger emette un segnale ad ultrasuoni verso il fondo della vasca e
istantaneamente pone a livello alto l’uscita.

La medesima uscita ritorna al livello basso alla ricezione del segnale ultrasonico di ritorno, generatosi
sulla superficie dell’acqua contenuta nel serbatoio (si ricorda che la velocità di propagazione delle
onde ultrasoniche nell’aria vale circa 330 m/s).
Il tempo di durata dell’uscita a livello logico alto consente la valutazione della distanza cui si trova
la superficie dell’acqua rispetto alla superficie del serbatoio.
Relativamente alla valutazione del flusso d’acqua ciascuno dei due sensori SF produce in uscita un
segnale ad onda quadra la cui frequenza f, in Hertz, risulta proporzionale alle portate PIN e POUT, in
litri al secondo, mediante la relazione
f IN= 10∙k · PIN/

fOUT = 10∙k · POUT

dove k = 12,5 [l-1]

Pag. 2/4

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: SISTEMI AUTOMATICI

L’operatività del sistema è cosi definita:


Ogni 30 secondi si rileva, mediante il sensore di livello SL, lo stato di riempimento della vasca
di accumulo.



Ogni 5 secondi vengono letti i segnali provenienti dai sensori di flusso.



Se il livello nella vasca scende al di sotto di un valore h1, viene parzialmente chiusa, mediante
una valvola a saracinesca motorizzata, la condotta secondaria che alimenta le utenze pubbliche
comunali (fontane, giochi d’acqua, abbeveratoi etc.) e tale chiusura parziale deve limitare la
portata in uscita ad un valore di 2,5 litri al secondo.



Se il livello scende ulteriormente fino ad un livello hmin, la medesima valvola viene chiusa
completamente.

Il candidato, formulate le ipotesi aggiuntive che ritiene opportune:
1.

Proponga uno schema a blocchi del sistema, che utilizzi un dispositivo programmabile di sua
conoscenza, e descriva i singoli blocchi dal punto di vista funzionale, evidenziando le modalità
di interconnessione tra periferiche e sistema di gestione.

2.

Descriva le modalità operative per l’acquisizione dei dati provenienti dai sensori evidenziando
in particolar modo le procedure necessarie alla determinazione dei valori del livello dell’acqua
nel serbatoio, della quantità di acqua contenuta nel serbatoio Q e delle portate PIN e POUT.

3.

Indichi, mediante un diagramma di flusso dettagliato, o altra rappresentazione utile, la struttura
dell’algoritmo di gestione dell’intero processo.

4.

Effettui, in un linguaggio coerente con il sistema programmabile scelto, la codifica del segmento
di software che gestisce l’acquisizione dei dati provenienti da almeno uno dei sensori e la
chiusura della valvola motorizzata.

Pag. 3/4

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: SISTEMI AUTOMATICI
SECONDA PARTE
1. Relativamente alla prima parte della prova, si indichino le modifiche da apportare alla struttura
hardware del sistema di controllo ed al software di gestione nel caso in cui il sensore di livello
integri al suo interno una codifica in formato digitale dell’esito della misura e utilizzi per la
comunicazione con il sistema programmabile il protocollo seriale SPI.
2. Relativamente alla prima parte della prova, si indichi una possibile soluzione per ottenere una
regolazione continua della portata sulla condotta secondaria tale che si vada gradualmente da un
valore massimo di 500 litri al minuto, a vasca completamente piena, fino alla chiusura completa
della saracinesca in corrispondenza del livello hmin. Si illustrino le modifiche e/o integrazioni da
apportare all’hardware ed al software del sistema.
3. Dato il sistema retroazionato rappresentato nello schema a blocchi di figura, se ne studi la stabilità
evidenziando per quali valori del parametro k esso risulti:


semplicemente stabile;



asintoticamente stabile;



instabile.

Pag. 4/4

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: SISTEMI AUTOMATICI
4. Si consideri la situazione descritta in figura nella quale il sistema S sia sollecitato in ingresso con
l’impulso unitario:

La risposta nel dominio del tempo, u(t), è riportata nel grafico seguente

Dopo aver scritto l’espressione della funzione di trasferimento del sistema e determinato il valore dei
poli e degli zeri che la caratterizzano, si valuti la stabilità del sistema tesso.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema

