Pag. 1/1

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
I200 – ESAME DI STATO DI ISTRUZIONE SECONDARIA SUPERIORE
Indirizzo: ITPT - AGRARIA, AGROALIMENTARE E AGROINDUSTRIA
ARTICOLAZIONE PRODUZIONI E TRASFORMAZIONI
Tema di: TRASFORMAZIONE DEI PRODOTTI

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il tema della sostenibilità rappresenta, dopo Expo, uno dei temi centrali dell’agricoltura innovativa.
In coerenza con gli obiettivi di sostenibilità che una moderna agricoltura deve perseguire, il
candidato, avvalendosi delle varie conoscenze acquisiste nel corso degli studi e facendo riferimento
anche alle eventuali esperienze di alternanza scuola-lavoro, affronti gli elementi di non sostenibilità
presenti negli aspetti tecnologici dei cicli di trasformazione di un prodotto a sua scelta
nell’agricoltura convenzionale e proponga delle soluzioni alternative a basso impatto ambientale,
descrivendone gli obiettivi ed i vantaggi ottenibili.
SECONDA PARTE
1. Il candidato, facendo eventualmente ricorso anche ad esperienze formative extra-scolastiche
(stage, tirocini, altre esperienze scuola-azienda), descriva i criteri per il riconoscimento di un
vino DOP e IGP.
2. Il candidato descriva le tecnologie speciali riferite all’oleificio.
3. Il candidato illustri il ruolo della normativa sulla tutela ambientale nel settore della
trasformazione dei prodotti.
4. Il candidato illustri e descriva le principali analisi chimiche a cui dovrebbe essere sottoposto un
latte da trasformare nella filiera lattiero-casearia.

____________________________
Durata massima della prova: 6 ore.
È consentito l’uso di manuali tecnici e prontuari.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

