Pag. 1/2

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
I188 – ESAME DI STATO DI ISTRUZIONE SECONDARIA SUPERIORE
Indirizzo: ITET – ELETTROTECNICA ED ELETTRONICA
ARTICOLAZIONE ELETTROTECNICA
Tema di: TECNOLOGIE E PROGETTAZIONE SISTEMI ELETTRICI ED ELETTRONICI

Il candidato svolga la prima parte della prova e due tra i quesiti proposti nella seconda parte.
PRIMA PARTE
All’interno di un capannone è presente un quadro di distribuzione che alimenta i seguenti carichi:
 5 MAT ciascuno di Pn = 2,2 kW
 7 MAT ciascuno di Pn = 4 kW
 10 prese trifasi da In = 16 A
 20 lampade ciascuna di P = 100 W
 9 prese monofasi da In = 10 A
 servizi ausiliari che richiedono una potenza complessiva pari a 2 kW con fattore di potenza 0,9.
Il candidato, fatte le ipotesi aggiuntive ritenute necessarie, determini:
a) lo schema del quadro elettrico;
b) le caratteristiche delle apparecchiature che lo compongono;
c) la potenza della batteria di condensatori necessaria per rifasare l’impianto.

Pag. 2/2

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
I188 – ESAME DI STATO DI ISTRUZIONE SECONDARIA SUPERIORE
Indirizzo: ITET – ELETTROTECNICA ED ELETTRONICA
ARTICOLAZIONE ELETTROTECNICA
Tema di: TECNOLOGIE E PROGETTAZIONE SISTEMI ELETTRICI ED ELETTRONICI

SECONDA PARTE
QUESITO N.1
Il candidato illustri la funzione del sezionatore a doppia interruzione in un impianto di distribuzione
dell’energia elettrica. Inoltre rappresenti lo schema di apertura e chiusura del sezionatore.
QUESITO N.2
Si deve realizzare l’impianto di illuminazione di un piccolo ufficio. Il locale, di altezza pari a 4 m, ha
le dimensioni in pianta di 25 m x 20 m. Si desidera ottenere un illuminamento medio di 500 lux sul
piano di lavoro avendo a disposizione corpi illuminanti del tipo 2x36 W (flusso per lampada
36 W - 3200 lumen) con consumo reattore 3 W per ogni lampada da 36 W.
Il candidato, integrando i dati attraverso le ipotesi aggiuntive ritenute necessarie, determini:
a) la potenza elettrica totale dell’impianto
b) il numero totale di lampade e punti luce necessari ipotizzandone la loro disposizione.
QUESITO N.3
Il candidato classifichi le cabine elettriche e spieghi il motivo per cui i trasformatori sono collegati a
triangolo al primario e a stella al secondario definendo le modalità di installazione.
QUESITO N.4
Sono necessari 17 minuti affinché un cavo elettrico alimentato raggiunga la temperatura di 147°C a
partire da 20°C. Il candidato determini il tempo necessario per portare il cavo dalla temperatura di
20°C a 90 °C.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

