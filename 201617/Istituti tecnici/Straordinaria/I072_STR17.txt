Pag. 1/2

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Situazione operativa dell’impresa industriale Alfa spa.
Negli ultimi anni l’impresa è diventata una delle principali aziende nel settore della meccanica di
precisione e può contare su collaboratori competenti e motivati.
Obiettivo di marketing dell’impresa è il customer satisfaction realizzato:


offrendo prodotti innovativi ottenuti con ingenti investimenti nella ricerca e nello sviluppo



curando in modo particolare i servizi alla clientela.

Nel patrimonio aziendale al termine dell’esercizio 2015 figuravano le seguenti immobilizzazioni
materiali:


terreni e fabbricati 3.800.000 euro



impianti e macchinari 7.160.000 euro



attrezzature industriali 1.280.000 euro



automezzi 760.000 euro.

Dai dati di bilancio riclassificato al 31/12/2015 si è rilevato un indice di rigidità del 60%.
Durante l’esercizio 2016 l’impresa realizza, come programmato nel budget aziendale,
investimenti in beni strumentali e formazione del personale finanziando le operazioni con il
ricorso all’indebitamento e ai mezzi propri.
Il candidato, dopo aver analizzato la situazione operativa, tragga da questa gli elementi necessari per:
1.

elaborare il budget degli investimenti predisposto all’inizio dell’esercizio 2016

2.

presentare lo Stato patrimoniale e il Conto economico al 31/12/2016, considerando che il valore
della produzione è risultato maggiore del 4% rispetto all’esercizio precedente.

Pag. 2/2

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
Tema di: ECONOMIA AZIENDALE
SECONDA PARTE
Il candidato scelga due dei seguenti quesiti e presenti per ognuno le linee operative, le motivazioni
delle soluzioni prospettate e la produzione dei relativi documenti, ove richiesto.
1.

Presentare le scritture contabili di gestione e di assestamento redatte da Alfa spa relative
all’acquisto dei beni strumentali, al finanziamento ottenuto e all’aumento del capitale sociale.

2.

Presentare la riclassificazione del Conto economico di Alfa spa al 31/12/2016 nella
configurazione a “valore aggiunto” e redigere il report contenente il commento dei risultati
intermedi.

3.

L’analisi economica realizzata dal responsabile della contabilità gestionale di Beta spa
all’inizio dell’esercizio 2016 evidenzia un incremento significativo dei costi di ammortamento
e degli oneri finanziari. Il candidato individui le operazioni effettuate dall’azienda per
contenere tali costi e ne presenti le scritture contabili di gestione e di assestamento
dell’esercizio 2016.

4.

Gamma spa, impresa industriale che produce due linee di sedie codificate BBA40 e BBA92,
prevede per l’esercizio 2017 un incremento delle vendite del 5%. Redigere il budget delle
vendite, della produzione e degli acquisti elaborati all’inizio dell’esercizio, tenendo presente
che nella produzione vengono utilizzati due tipi di materie prime.

Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

