Pag. 1/3

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I175 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI

Il candidato svolga la prima parte della prova e due tra i quesiti proposti nella seconda parte.
PRIMA PARTE
Lo schema in figura riporta la struttura di un distributore automatico di bevande:

Le polveri di latte, cioccolato, caffè e l’acqua preventivamente riscaldata tramite caldaia vengono
convogliate in un apposito raccoglitore a forma circolare conica dove vengono opportunamente
miscelati mediante un “frullino” azionato da un motore a 24 Vdc durante l’erogazione della bevanda
scelta.
Premendo un pulsante di start si avvia il ciclo la cui prosecuzione è legata alla temperatura raggiunta
dall’acqua. Infatti in funzione della temperatura T dell’acqua abbiamo:
1. se T > 70°C vengono abilitati i 3 pulsanti relativi a caffè, cappuccino e cioccolato e quello premuto
viene illuminato da una luce verde; la caldaia non si accende;
2. se 60°C < T < 70°C rimane possibile l’erogazione della bevanda scelta ma la caldaia si accende e
l’accensione di una luce rossa segnala la fase di riscaldamento;
3. se T < 60°C non è più possibile scegliere la bevanda e ovviamente la caldaia è accesa.
Si prevede la presenza di un sistema di controllo della temperatura che non deve essere superare 80°C.
L’erogazione della bevanda è vincolata alla presenza del bicchiere. L’assenza del bicchiere viene
segnalata da una luce verde lampeggiante. Le polveri di latte, cioccolato e caffè vengono convogliate
attraverso coclee azionate da motori 24 Vdc. La quantità di acqua è misurata tramite un contatore
volumetrico che fornisce impulsi ad onda quadra (100 impulsi/litro).

Pag. 2/3

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I175 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI
La preparazione della cioccolata o del caffè richiede che venga erogata la quantità di acqua richiesta
mentre la coclea provvede a convogliare le polveri nel raccoglitore formando un composto liquido; il
frullino completa quindi l’operazione di miscelazione. Per il cappuccino, è necessario azionare
contemporaneamente i distributori di latte e caffè ed aumentare la quantità d'acqua del 30% rispetto
alle altre 2 bevande. Per tutte le bevande la durata dell’erogazione dei soluti è pari a quella dell’acqua.
Al termine di ogni erogazione il distributore torna nello stato iniziale ed effettua un nuovo controllo
di temperatura, accendendo la luce rossa o verde come descritto in precedenza.
Il candidato, utilizzando un sistema programmabile di propria conoscenza e fatte le ipotesi
aggiuntive ritenute necessarie:
1. descriva il sistema di controllo del distributore di bevande tramite uno schema a blocchi
illustrando la funzionalità di ognuno e approfondendo, in particolare, la struttura del sistema di
controllo della temperatura;
2. rappresenti, mediante un diagramma di flusso e codifichi in un linguaggio di propria conoscenza,
l’azionamento dei motori per l’immissione dei soluti, il controllo della caldaia e la miscelazione
dei prodotti mediante il frullino;
3. elabori un opportuno sistema di controllo in grado di selezionare il prodotto richiesto tramite i
pulsanti posti sul distributore e le quantità richieste.
SECONDA PARTE
1. Con riferimento alla prima parte della prova e in particolare al sistema di caricamento delle polveri,
si supponga che i serbatoi contenenti il latte, cioccolato e caffè siano provvisti di indicatori di
livello a ultrasuoni che segnalano la quota delle polveri presenti durante il processo e forniscano
un’uscita in tensione nell’intervallo 010 Vdc corrispondenti rispettivamente al livello massimo e
minimo.
Il candidato realizzi un sistema di blocco temporaneo del processo di produzione quando almeno
un rilevatore ad ultrasuoni segnala il livello minimo di cioccolato, latte o caffè all’interno dei
contenitori e la successiva ripartenza una volta che il serbatoio è stato nuovamente riempito.
2. Con riferimento alla prima parte della prova, il candidato preveda un sistema di segnalazione
luminosa nelle fasi di pompaggio dell’acqua, motivando le scelte effettuate.

Pag. 3/3

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I175 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI
3. A seguito di misure condotte su un impianto, si è ricavato il modello lineare rappresentato in figura:

Le funzioni di trasferimento dei blocchi valgono rispettivamente:

𝐺(𝑠) =

1
𝑠+2

2

𝑇(𝑠) = ,
𝑠

mentre il blocco C(s) è un controllo di tipo proporzionale.
Il candidato, dopo aver ricavato la funzione di trasferimento dell’intero sistema, determini per quali
valori del coefficiente del controllore C(s), il sistema risulta asintoticamente stabile.
Successivamente, supponendo di applicare in ingresso al sistema un gradino di tensione pari a 8 V,
calcoli il valore da assegnare al blocco di controllo C(s) affinché l’errore in uscita sia uguale a 0.2.
4. Si consideri un sistema S avente funzione di trasferimento della forma:

Il candidato, dopo aver determinato i valori dei parametri α, β e G0 in maniera tale che il sistema
presenti una pulsazione naturale uguale a 100 rad/sec, poli complessi con coefficiente di
smorzamento pari a 0.7 e guadagno 5, rappresenti nel piano di Gauss i poli della P(s) così ottenuti
e valuti approssimativamente il tempo di assestamento al 99% della risposta del sistema ad un
gradino in ingresso di ampiezza unitaria.
Il candidato inoltre, sulla base delle proprie conoscenze, fornisca almeno un esempio a cui può
essere ricondotto il modello del sistema in esame.
____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

