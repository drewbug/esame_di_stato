Pag. 1/3

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: SISTEMI AUTOMATICI
Il candidato svolga la prima parte della prova e due tra i quesiti proposti nella seconda parte.
PRIMA PARTE
La batimetria è una disciplina della oceanografia e della geodesia che si occupa della misura delle
profondità e della rappresentazione cartografica dei fondali.
I rilievi vengono effettuati a mare completamente calmo ed in assenza di vento utilizzando una
imbarcazione che si muove a velocità costante, compresa tra 1,5 e 4 nodi (1 nodo = 1,852 Km/h),
lungo rotte prefissate.
Il natante è equipaggiato con un ecoscandaglio la cui uscita TTL, in condizioni di riposo, è a livello
alto. Quando il processo viene avviato l'ecoscandaglio emette un impulso sonar e porta l'uscita a
livello basso. Alla ricezione del segnale di ritorno l'uscita si riporta al valore di riposo. La profondità
del fondale viene determinata indirettamente, sapendo che la velocità dell'impulso sonar in acqua è
1,5 km/s, misurando l'intervallo di tempo in cui la tensione in uscita rimane bassa. La misurazione in
oggetto riguarda profili costieri di 100 Km con fondali di profondità non superiori a 800 metri.
L'avvio del processo avviene mediante un pulsante di start e la temporizzazione delle acquisizioni
viene gestita via software in base alla velocità del natante, in modo da garantire distanze di rilevazione
pari a 10 metri. La velocità di navigazione è data da un solcometro che fornisce una tensione secondo
la relazione:
𝑉𝑂𝑈𝑇 (𝜈) = Κ ∙ 𝜈 + 20 ∙ 10−3 [𝑉]
Dove
 è la velocità in nodi
K = 10-2 [V/nodo]
Il sistema si completa con il rilevatore GPS che fornisce le coordinate di longitudine e latitudine del
punto di pescaggio.
Il candidato, formulate le ipotesi aggiuntive che ritiene opportune:
1. Disegni uno schema a blocchi del sistema, che utilizzi un dispositivo programmabile di sua
conoscenza, e descriva i singoli blocchi dal punto di vista funzionale.
2. Descriva le interfacce hardware necessarie alla corretta acquisizione dei dati provenienti
dall'ecoscandaglio e dal solcometro e proponga un’idonea struttura dati per la loro
memorizzazione. Si evidenzino, in particolar modo, le problematiche connesse alla valutazione
del tempo di andata e ritorno dell'impulso sonar in relazione alla precisione della misura che si
intende ottenere.
3. Indichi, mediante un diagramma di flusso dettagliato o altra rappresentazione idonea la struttura
del software di gestione dell’intero processo.

Pag. 2/3

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: SISTEMI AUTOMATICI
4.

Effettui, in un linguaggio di programmazione coerente con il sistema programmabile scelto, la
codifica del segmento del software di gestione relativo alla valutazione e memorizzazione dei
valori della profondità.

SECONDA PARTE
QUESITO N. 1
In riferimento alla prima parte della prova, si consideri che i dati provenienti dal rilevatore GPS,
espressi mediate 3 byte per ciascuna coordinata (longitudine e latitudine), debbano essere acquisiti
dal sistema di controllo in modalità seriale, mediante interfaccia I2C o SPI. Si proponga una soluzione
hardware, e relativo software, per l’acquisizione di tali valori.
QUESITO N. 2
In riferimento alla prima parte della prova il candidato proponga una procedura software per
l'elaborazione dei dati acquisiti dall’ecoscandaglio che, per ogni chilometro percorso, determini la
profondità massima e minima rilevata e ne memorizzi i valori.
QUESITO N. 3
Si consideri il problema della stabilità di un sistema ad anello chiuso. Data la funzione di
trasferimento d'anello seguente, si progetti una rete correttrice che garantisca un margine di fase pari
a /4 aumentando contestualmente la banda passante almeno di una decade.
𝐺(𝑗𝜔) =

100
(1 + 𝑗𝜔 ∙

10−1 )(1 +

𝑗𝜔 ∙ 10−2 )

Pag. 3/3

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: SISTEMI AUTOMATICI

QUESITO N. 4
Il sistema elettrico di figura costituisce un esempio di sistema a fase non minima

Tali sistemi hanno nella loro funzione di trasferimento una radice a parte reale non negativa.
Dopo aver determinato i valori dei poli e degli zeri e scritto l’espressione della funzione di
trasferimento, si illustri, mediante una idonea rappresentazione grafica, il comportamento in
frequenza del sistema.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema

