Pag. 1/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Situazione operativa dell’impresa industriale Alfa spa.
L’impresa opera nel settore metalmeccanico e si rivolge principalmente al mercato nazionale.
Negli ultimi esercizi il management aziendale ha registrato un trend negativo del risultato
economico le cui cause sono state individuate:


nell’incremento dei costi fissi



nella gestione finanziaria particolarmente onerosa.

Dai documenti di bilancio al 31/12/2015, opportunamente riclassificati, si rilevano i seguenti
indicatori:


capitale proprio 11.280.000 euro



ROE 3%



ROI 4%



leverage 1,8.

Per contenere i costi e accrescere la redditività il management decide, all’inizio dell’esercizio
2016, quanto segue:


esternalizzare una fase del processo produttivo, dismettendo alcuni impianti



formare il personale per riconvertirlo in mansioni differenti



aumentare il capitale sociale per ridurre l’indebitamento a media-lunga scadenza.

Il candidato, dopo aver analizzato la situazione operativa, tragga da questa gli elementi necessari
per redigere lo Stato patrimoniale e il Conto economico al 31/12/2016.

Pag. 2/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
Tema di: ECONOMIA AZIENDALE

SECONDA PARTE
Il candidato scelga due dei seguenti quesiti e presenti per ognuno le linee operative, le motivazioni
delle soluzioni prospettate e la produzione dei relativi documenti, ove richiesto.
1.

Presentare le scritture contabili di gestione e di assestamento redatte da Alfa spa relative alle
operazioni di cessione degli impianti, aumento del capitale sociale e rimborso dei debiti a
media-lunga scadenza.

2.

La Nota integrativa è il documento di bilancio che fornisce informazioni di tipo qualitativo e
quantitativo. Presentare i punti della Nota integrativa al bilancio al 31/12/2016 di Alfa spa
relativi ai movimenti intervenuti nelle Immobilizzazioni, nel Patrimonio netto, nei Crediti e
debiti, nei Ratei e risconti.

3.

Beta spa, impresa industriale, deve rivitalizzare la vendita del prodotto codificato MLR301.
Redigere il report, elaborato a supporto del piano di marketing, nel quale:


si individua la campagna promozionale ritenuta più idonea a incrementare le vendite del
prodotto motivandone la scelta



si descrivono le forme, i canali e gli strumenti della distribuzione aziendale che si intende
utilizzare.

4. Presentare la relazione contenente le caratteristiche giuridiche, tecniche ed economiche di due
contratti per lo smobilizzo dei crediti. Sceglierne uno stipulato dall’impresa industriale Gamma
spa per smobilizzare crediti per 1.362.000,00 euro e presentarne le registrazioni in P.D. di
gestione e di assestamento evidenziandone i riflessi sul bilancio d’esercizio.
Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

