Pag. 1/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
ITMM – ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: DISEGNO, PROGETTAZIONE ORGANIZZAZIONE INDUSTRIALE

Il candidato svolga la prima parte della prova e due dei quesiti proposti nella seconda parte.
PRIMA PARTE
Lo schema in figura rappresenta un riduttore con ruote a denti diritti. La ruota motrice (1) muove la
ruota (2) calettata sull’albero b, che mediante la ruota (3) trasmette il moto alla ruota (4) calettata
sull’albero c. La distanza tra i cuscinetti posti in P e Q è 280 mm. (La figura non è in scala).
L’albero motore (a) trasmette un momento torcente di 160 Nm alla velocità di 1200 giri/min.
L’utilizzatore, calettato in S mediante una linguetta, applica all’albero c una sollecitazione di pura
torsione. I diametri primitivi delle ruote sono: D1 = 100 mm; D2 = 360 mm; D3= 140 mm;
D4 = 400 mm.
Il candidato, fissato opportunamente ogni altro dato necessario, esegua:
a) Il dimensionamento dell’albero c.
b) Il disegno esecutivo dell’albero c comprensivo dei sistemi di calettamento della ruota dentata e
dei cuscinetti, di smussi, raccordi e quotatura completa nonché delle tolleranze di lavorazione.
c) Il ciclo di lavorazione dell’albero c indicando la successione delle fasi, le macchine e gli
strumenti di misura utilizzati, considerato che la produzione deve essere di 600 pezzi.

Pag. 2/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
ITMM – ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: DISEGNO, PROGETTAZIONE ORGANIZZAZIONE INDUSTRIALE
SECONDA PARTE
1 Considerato l’albero (c) della prima parte:
a. dopo avere assunto con giustificato criterio ogni dato necessario, calcolare il tempo macchina
richiesto per la esecuzione di una delle fasi di tornitura e la corrispondente potenza massima
richiesta alla macchina utensile che realizza la lavorazione;
b. descrivere le possibili e pertinenti prove di collaudo e controlli di qualità.
2 Con riferimento alla produzione dell’albero (c) della prima parte, in relazione alla tipologia delle
macchine scelte, definito il numero delle macchine utilizzate per la fabbricazione dell’intero lotto,
si delinei il tipo di layout del reparto e la quantità di barre commerciali necessarie per la intera
produzione.
3 Con riferimento alla Sicurezza nei luoghi di lavoro, il candidato illustri i principali rischi presenti
nelle macchine utensili utilizzate nell’ambito della produzione dell’albero (c), illustri altresì le
corrispondenti iniziative normalmente utilizzate per ridurre e/o eliminare tali rischi. Il candidato
può portare esempi concreti, da lui conosciuti e/o esperienze da lui fatte direttamente o verificate
nell’ambito di stage aziendali e/o percorsi di alternanza scuola-lavoro.
4 Nell’ambito della organizzazione della produzione industriale di componenti meccanici, illustrare
e discutere i sistemi di produzione CAD-CAM, sotto gli aspetti organizzativi, della produttività,
della flessibilità della produzione, della qualità, nonché gli aspetti economici dei costi e dei ricavi;
eventualmente in confronto con altri possibili sistemi di produzione. (L’argomento può anche
essere sviluppato con riferimento ad un esempio ipotetico o reale di reparto produttivo).

___________________________
Durata massima della prova: 8 ore.
È consentito soltanto l’uso di tavole numeriche, manuali tecnici e calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

