Pag. 1/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I188 – ESAME DI STATO DI ISTRUZIONE SECONDARIA SUPERIORE
Indirizzo: ITET – ELETTROTECNICA ED ELETTRONICA
ARTICOLAZIONE ELETTROTECNICA
Tema di: TECNOLOGIE E PROGETTAZIONE SISTEMI ELETTRICI ED ELETTRONICI

Il candidato svolga la prima parte della prova e due tra i quesiti proposti nella seconda parte.

PRIMA PARTE
Uno stabilimento industriale di nuovo insediamento necessita di essere dotato di una propria cabina
di trasformazione.
Lo stabilimento prevede solo cicli lavorativi diurni ed è composto dalle seguenti strutture:
 reparto di lavorazione, richiedente una potenza totale di 200 kW per alimentare l’impianto di
illuminazione e di forza motrice;
 laboratorio prove e collaudi, richiedente una potenza di 15 kW;
 magazzino, richiedente una potenza di 10 kW;
 zona uffici di 300 m2 complessivi, per la quale si può ipotizzare una potenza specifica di
60 W / m2;
 servizi generali dello stabilimento (riscaldamento, pompe acqua ecc.) che assorbono una potenza
di 30 kW;
 illuminazione notturna una potenza pari a 15 kW.
I dati forniti dalla società fornitrice dei servizi elettrici sono:
 Tensione nominale di alimentazione Vn = 20 kV;
 Potenza di corto circuito nel punto di installazione SCC = 700 MVA;
 Corrente convenzionale di terra IFC = 150 A;
 Eliminazione dei guasti a terra entro 0.5 s.
Il candidato, facendo le ipotesi aggiuntive che ritiene necessarie, dimensioni la cabina elettrica
MT/BT da realizzare, definendo in particolare:
 lo schema unifilare della cabina;
 il dimensionamento degli apparecchi di manovra e protezione del lato BT;
 l’impianto di terra.

Pag. 2/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I188 – ESAME DI STATO DI ISTRUZIONE SECONDARIA SUPERIORE
Indirizzo: ITET – ELETTROTECNICA ED ELETTRONICA
ARTICOLAZIONE ELETTROTECNICA
Tema di: TECNOLOGIE E PROGETTAZIONE SISTEMI ELETTRICI ED ELETTRONICI

SECONDA PARTE
QUESITO N.1
Con riferimento alla cabina proposta, il candidato dimensioni i conduttori ed apparecchi di manovra
e protezione del lato MT.
QUESITO N.2
All’interno di un capannone industriale è presente un dispositivo di sollevamento e movimentazione
pesi azionato da motori asincroni trifase. Il movimento di tale dispositivo è di tipo salita/discesa e
rotatorio per il posizionamento di carichi in scaffali. L’azionamento viene avviato sotto carico e
mantenuto in funzione manualmente attraverso opportuni comandi.
Il candidato, dopo aver effettuato eventuali ipotesi aggiuntive, proponga una soluzione
dell’automatismo mediante l’impiego di una tecnologia di propria conoscenza.
QUESITO N.3
In un reparto di lavorazione di una piccola azienda è presente un gruppo di otto motori asincroni trifase
ciascuno di potenza pari a 30 kW alimentati a tensione nominale Vn = 400 V con frequenza f = 50 Hz.
Dei motori sono noti il fattore di potenza pari a 0,78 e il rendimento nominale pari a 0,82.
Dopo aver brevemente illustrato i diversi tipi di impianti di rifasamento, il candidato determini le
caratteristiche della batteria di condensatori necessaria per rifasare il gruppo motori.
QUESITO N.4
Il candidato spieghi in cosa consiste la fibrillazione ventricolare e illustri da quali fattori dipende la
soglia di fibrillazione ventricolare e come tali fattori influiscono sul suo valore.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

