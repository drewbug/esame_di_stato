Pag. 1/4

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
IT15 – ESAME DI STATO DI ISTRUZIONE SECONDARIA SUPERIORE
Indirizzo: IT15 – GRAFICA E COMUNICAZIONE
Tema di: PROGETTAZIONE MULTIMEDIALE

Il candidato svolga la prima parte della prova e due dei quesiti presenti nella seconda parte.
PRIMA PARTE
QUADERNI EDITORIALI DI DESIGN E DESIGNER.
Si chiede al candidato di studiare, progettare e realizzare il logotipo e l'immagine grafica di una
collana di quaderni editoriali (Design+) dedicati al design e ai designer contemporanei (dagli
anni '60 a oggi).
Il candidato ha la possibilità di sviluppare il progetto scegliendo una delle seguenti opzioni:
A. stampa: logotipo e prima di copertina (formato a scelta);
B. web: logotipo e prima di copertina per pubblicazione digitale per dispositivi mobili
(smartphone, tablet).
CONSEGNA
In funzione della scelta, il candidato dovrà:
1. fornire tutto il materiale prodotto nella fase progettuale (mappa concettuale, moodboard e
bozze/rought) che mostri il processo creativo;
2. redigere una breve presentazione scritta che spieghi il concept del progetto (massimo 15 righe);
3. realizzare il layout finale (la scelta della tecnica è libera).
BRIEF DEL PROGETTO
Design+ è una collana editoriale distribuita in Italia che ha come obiettivo quello di porre
l'attenzione sull'articolato mondo del design e dei suoi protagonisti, coprendo un arco di tempo che
va dalla seconda metà del Novecento fino ai giorni nostri. L'intenzione di Design+ è di rispondere al
crescente interesse che l’architettura e il design, inteso come metodo progettuale che va dal visual
design al textile design, dal web alla moda, riscuotono presso un pubblico sempre più vasto ed
eterogeneo.
Una collana come Design+ vuole presentarsi come dialogo tra il progetto e il suo creatore, come
uno spazio culturale da cui attingere spunti e idee per nuove sfide creative; un luogo di crescita in
cui le discipline si mescolano e i punti di vista si incontrano, generando un terreno fertile in grado di
proporre soluzioni inaspettate.
Innovazione, intesa nel senso più ampio, e multidisciplinarietà, sono due termini che assumono un
ruolo centrale nella filosofia della nuova offerta editoriale. I temi tradizionali del design sono
affrontati con curiosità e desiderio di scoperta, e i contenuti sono articolati e densi di riferimenti. La
collana racconta storie contemporanee in una prospettiva internazionale.
Design+ fonda la sua proposta sulla ricerca, continua e instancabile; inoltre pone una particolare
attenzione alle nuove tecnologie, in quanto nuovo terreno per l'ideazione e la creatività.
Design+ crede fortemente nella professionalità e nella forza del prodotto di alta qualità.

Pag. 2/4

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
IT15 – ESAME DI STATO DI ISTRUZIONE SECONDARIA SUPERIORE
Indirizzo: IT15 – GRAFICA E COMUNICAZIONE
Tema di: PROGETTAZIONE MULTIMEDIALE
Obiettivo: Descrizione del progetto
Design+ sono quaderni editoriali semestrali. Ogni numero focalizza l'attenzione su un particolare
prodotto di design, il suo o suoi ideatori e i possibili sviluppi successivi. Propone un'analisi
approfondita del prodotto, dal punto di vista sia storico sia progettuale; ne vede le possibili
implicazioni artistiche o vicine al fashion.
La collana guarda alle nuove tecnologie come a un ulteriore potenziale creativo.
Design+ necessita di una veste grafica innovativa, definita da una solida struttura progettuale.
Passato e presente si incontrano per dare vita a una storia contemporanea. Cultura e ricerca ne sono
la cifra stilistica.
Focus target
La collana si rivolge a studenti e professionisti nell’ambito del design, dell’arredamento,
dell’architettura e della moda.
Obiettivi di comunicazione
Il target deve capire che:
• fondamentale per la progettazione è la curiosità e la conoscenza storica;
• il mondo del design è complesso e articolato;
• richiede un pensiero e una metodologia progettuale.
Il target deve:
• cogliere l'interazione tra i vari ambiti creativi e le tecnologie;
• vivere la contemporaneità come risultato di un progetto fondato sulla ricerca.
Il tono di voce
• PROFESSIONALE
• COLTO
• INTERNAZIONALE
Valori da comunicare
Qualità, ricerca, internazionalità, progettualità, innovazione, creatività e contemporaneità.

Pag. 3/4

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
IT15 – ESAME DI STATO DI ISTRUZIONE SECONDARIA SUPERIORE
Indirizzo: IT15 – GRAFICA E COMUNICAZIONE
Tema di: PROGETTAZIONE MULTIMEDIALE
TESTI DA INSERIRE
Testata: Design+
titolo dell'argomento trattato: a scelta
• logo casa editrice
allegato
logo casa editrice

SECONDA PARTE
1. Il candidato fornisca una definizione di mercato obiettivo, di target e spieghi le 4P del marketing
mix.
2. Come è strutturata un'agenzia pubblicitaria? Quali sono le figure professionali che si possono
trovare al suo interno?
3. Cosa si intende per pubblicità istituzionale (Corporate Advertising)?
4. Al candidato si chiede di spiegare la progettazione e l'organizzazione di una campagna
pubblicitaria.

___________________________
Durata massima della prova: 8 ore.
La prova può essere eseguita con qualsiasi tecnica (collage, disegno, digitale, ecc.).
È consentito l'uso degli strumenti da disegno e la consultazione di cataloghi e riviste per l’eventuale utilizzo di immagini (in
forma sia cartacea, sia digitale: stampe, libri, font, CD, USB con raccolte immagini).
È consentito l'utilizzo della strumentazione informatica e non (computer, scanner, macchina fotografica digitale, fotocopiatrice,
stampante) e, se disponibili nell’istituto sede d’esame, dei programmi dedicati (disegno vettoriale, impaginazione, fotoritocco)
per la rielaborazione delle immagini, la composizione del testo e la realizzazione dell’impaginato.
Durante la prova non è consentito l’accesso ad Internet.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 4/4

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
ALLEGATO - LOGO CASA EDITRICE

