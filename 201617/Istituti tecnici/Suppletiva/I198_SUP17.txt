Pag. 1/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I198 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: TOPOGRAFIA
Il candidato svolga la prima parte della prova e due tra i quesiti proposti nella seconda parte.
PRIMA PARTE
Due appezzamenti di terreno ABCDE (denominato T1) e AFGCB (denominato T2), con i lati a
pendenza costante, confinano tra loro lungo la bilatera ABC e i lati AF e CG sono rispettivamente i
prolungamenti di EA e DC. I due proprietari concordano di rettificare il confine con un nuovo
confine perpendicolare al lato AE, lasciando inalterato il valore delle aree.
A seguito della rettifica il proprietario di T1 decide di frazionare il terreno in due parti uguali con
una dividente uscente dal punto P, posto sul lato ED, a 40,00 m da E, mentre il proprietario di T2
vuole inserire un raccordo circolare monocentrico che raccordi i lati FG e FA.
Sono note le coordinate cartesiane dei vertici degli appezzamenti:
PUNTI
A
B
C
D
E
F
G
E le quote

ASCISSE (m)
- 64,52
30,65
74,65
64,23
- 28,05
- 99,19
96,13
QA = 120,54 m

ORDINATE (m)
- 12,89
- 62,78
- 4,90
60,12
88,66
- 109,04
- 138,97
QF = 124,22 m

QG = 127,50 m

Il candidato determini:
1. Le coordinate cartesiane degli estremi M e N del nuovo confine.
2. Le coordinate del punto K secondo estremo della dividente PK e la lunghezza della dividente.
3. Lo sviluppo e la pendenza del raccordo circolare da inserire tra FG e FA a seguito della
opportuna scelta del raggio.
E’ richiesta la planimetria in scala 1: 1000 degli appezzamenti prima e dopo le variazioni effettuate.

Pag. 2/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I198 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: TOPOGRAFIA
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze e
competenze maturate attraverso le esperienze, qualora effettuate, di alternanza scuola-lavoro,
stage e formazione in azienda.
1. Eseguire il picchettamento del raccordo progettato con il metodo delle ordinate alla corda per un
numero di 7 picchetti comprensivi dei punti di tangenza.
2. In relazione al confine ABC del caso analizzato nella prima parte, individuare, per via grafica, la
rettifica con nuovo confine uscente da A motivando la procedura adottata.
3. Il candidato illustri le procedure catastali relative agli atti di aggiornamento, evidenziando le
differenze di impiego dei software PREGEO e Docfa e facendo eventuale riferimento ad
esperienze operative.
4. Progettare un tracciolino stradale in funzione di dati geometrici ipotizzati dal candidato,
definendo i criteri di scelta.

____________________________
Durata massima della prova: 6 ore.
È consentito l’uso del manuale del geometra, di manuali tecnici, prontuari e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

