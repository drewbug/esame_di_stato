Pag. 1/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I143 – ESAME DI STATO DI ISTRUZIONE SECONDARIA SUPERIORE
Indirizzo: ITBS - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE SANITARIE
Tema di: IGIENE, ANATOMIA, FISIOLOGIA E PATOLOGIA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Figura 1
Meiosi con produzione di
gameti anormali, aventi un
cromosoma in più o in
meno
(per semplicità sono
rappresentate solo alcune
coppie cromosomiche).

Tratto da Pierce B.A., “Genetica”, Zanichelli, 2005 - modificato

Il 50-60% degli aborti che hanno luogo entro le prime 12 settimane di gravidanza, sembra legato ad
alterazioni cromosomiche, per errori sporadici nella gametogenesi o per riarrangiamenti strutturali
dei cromosomi. Le analisi citogenetiche effettuate sui prodotti abortivi hanno messo in evidenza
anomalie cromosomiche di tipo strutturale o numerico.
F. Bombelli, M.T. Castiglioni, Ginecologia e Ostetricia, 2014

Il candidato
 descriva il processo di gametogenesi, evidenziando le differenza fra ovogenesi e spermatogenesi;
 analizzando l'immagine sopra riportata, spieghi quali alterazioni può subire il processo di
gametogenesi e classifichi le patologie che ne possono derivare;
 prenda in considerazione e descriva le indagini di laboratorio che consentono di diagnosticare
tali alterazioni genomiche;
 esamini le mutazioni geniche, riportando qualche patologia come esempio.

Pag. 2/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I143 – ESAME DI STATO DI ISTRUZIONE SECONDARIA SUPERIORE
Indirizzo: ITBS - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE SANITARIE
Tema di: IGIENE, ANATOMIA, FISIOLOGIA E PATOLOGIA
SECONDA PARTE
1. L'ereditarietà X-linked, detta anche ereditarietà diaginica, è caratteristica delle malattie causate
da una mutazione su uno dei geni del cromosoma X. Il candidato prenda in esame tale modalità
di trasmissione, ne descriva le caratteristiche, analizzando quadro clinico, metodi di diagnosi e
prognosi di una o più patologie appartenenti a questa categoria.
2. Il candidato descriva lo sviluppo dell'embrione e degli annessi embrionali nelle prime 12
settimane di gestazione e prenda in considerazione gli ormoni che intervengono nel
mantenimento della gravidanza.
3. Il Sistema Nervoso Centrale (SNC) e il tessuto che lo costituisce, sono le strutture che, all’interno
dell’organismo, risultano più sensibili a lesioni, traumi e infezioni. Il candidato prenda in esame
i sistemi di protezione del SNC, analizzando in particolare le caratteristiche del liquor e della sua
circolazione. Discuta inoltre le possibili applicazioni cliniche della puntura lombare.
4. Si definisce stress, qualsiasi situazione che altera l’omeostasi e compromette lo stato di benessere
fisico o emozionale di un individuo. Qualunque sia la causa, la risposta allo stress è rappresentata
da un insieme di reazioni a catena che coinvolgono sistemi ed apparati che operano in stretta
interdipendenza. Il candidato discuta in che modo l’organismo si adatta allo stress grazie
all’intervento dell’apparato endocrino e del Sistema Nervoso Autonomo.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

