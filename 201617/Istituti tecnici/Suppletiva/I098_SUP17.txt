Pag. 1/1

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I098 – ESAME DI STATO DI ISTRUZIONE SECONDARIA SUPERIORE
Indirizzo: ITBA - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE AMBIENTALI
Tema di: BIOLOGIA, MICROBIOLOGIA E TECNOLOGIE DI CONTROLLO AMBIENTALE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il ciclo integrato dell’acqua ha la finalità di garantire la fruizione di acqua potabile, rendendone
possibile il recupero e il riutilizzo dopo il suo uso in ambito industriale, agricolo, zootecnico e civile.
Il candidato esamini i principali inquinanti che possono contaminare le acque di falda profonda, gli
eventuali effetti sulla salute dell’Uomo o sulle caratteristiche organolettiche dell’acqua, e i relativi
trattamenti chimici e microbiologici di potabilizzazione necessari.
SECONDA PARTE
1. Si illustri il fenomeno di stratificazione termica dell’acqua nei laghi temperati, le sue implicazioni
nella captazione e nella distribuzione dei principali gruppi microbici.
2. Il candidato illustri i controlli microbiologici che devono essere effettuati per le acque destinate
al consumo umano.
3. Si esaminino i sistemi a combustione più utilizzati nella rimozione delle emissioni industriali in
atmosfera di inquinanti organici.
4. Si descrivano le fasi del metabolismo degli xenobiotici che avvengono nell’organismo umano,
evidenziando le principali classi di enzimi coinvolti.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

