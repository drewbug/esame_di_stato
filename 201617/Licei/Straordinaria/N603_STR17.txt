Pag. 1/1

Sessione straordinaria 2017
Seconda prova scritta

Ministero dell’Istruzione, dell’ Università e della Ricerca
N603 – ESAME DI STATO DI ISTRUZIONE SECONDARIA SUPERIORE
Indirizzo: LIA9 - DESIGN
CURVATURA ARTE DEI METALLI, DELL'OREFICERIA E DEL CORALLO
Tema di: DISCIPLINE PROGETTUALI DESIGN (METALLI, OREFICERIA E CORALLO)
Il 3 novembre del 1957, nonostante le proteste degli animalisti, la cagnetta Laika veniva lanciata nello
spazio a bordo dello Sputnik 2 e ovviamente non tornò più.
Dopo 60 anni, per molti versi la situazione è notevolmente cambiata, anche se c’è ancora chi
abbandona gli animali domestici prima di partire per le vacanze, perciò un’associazione cinofila per
finanziare i suoi rifugi vuole realizzare una serie, dedicata alla cagnetta spaziale, di piccoli monili in
metalli, più o meno preziosi, da donare ai benefattori e da mettere in vendita.
Si potrà trattare di piccoli collier o di braccialetti corredati da ciondoli ispirati agli amici dell’uomo
nonché di una medaglia in ricordo di Laika.
La/Il candidata/o, dopo aver presentato un’ampia gamma di proposte, arrivi ad una personale e
concreta ipotesi progettuale; ove il corso abbia contemplato esperienze di lavorazione del corallo ne
preveda l’inserimento di elementi importanti.
Sono richiesti i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo corredato da tavole illustrative
- eventuale realizzazione di un modello o del prototipo di un elemento significativo
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
E’ consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

