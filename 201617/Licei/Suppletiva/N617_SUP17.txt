Pag. 1/1

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
N617 – ESAME DI STATO DI ISTRUZIONE SECONDARIA SUPERIORE
Indirizzo: LID9 – DESIGN
CURVATURA INDUSTRIA
Tema di: DISCIPLINE PROGETTUALI DESIGN (INDUSTRIA)
Dalla storia non è possibile liberarci, ma spesso il passato limita la nostra libertà ed il nostro
coraggio.
Giovanni Michelucci in M. RUFFILLI, L.GIRALDI, Design a mano libera, ALINEA, 2010

Il design eco-sostenibile è caratterizzato da un impegno etico in direzione della nuova sensibilità ai
problemi ambientali.
Diversi i fattori tenuti in considerazione nella progettazione di un prodotto eco-compatibile: il
contesto ambientale ed economico, la scelta dei materiali e delle forme, l’uso di tecnologie dal
limitato impatto sulla natura, il risparmio energetico, il recupero degli scarti. Sono condizioni che
mettono costantemente in divenire la cultura del progetto e quella della produzione.
Un prodotto eco-sostenibile stimolerà lo stesso consumatore a sentirsi parte in causa per il
raggiungimento di condizioni ambientali non dannose per le specie viventi del globo. La finalità è il
raggiungimento di una migliore qualità della vita attraverso la tutela di un ambiente sano, fiorente ed
ecologicamente equilibrato.
Il candidato, sulla base delle metodologie progettuali e laboratoriali proprie dell’indirizzo di studi
frequentato e delle esperienze effettuate, progetti un tavolo indoor per il soggiorno con 6 posti di
seduta, che abbia un aspetto naturale e vivace, originale nella forma, capace di attirare l’attenzione
ma contemporaneamente efficace nella prestazione, in grado di soddisfare criteri di replicabilità e
serialità industriale e che rispecchi, in particolare, i seguenti parametri basici per un prodotto ecocompatibile: materiale riciclabile, semplicità di assemblaggio, oggetto mono-materico.
Al candidato si richiedono:
1.

Esemplificazioni grafico-espressive, coloristiche e tecnico-grafiche (dal bozzetto al progetto
esecutivo) nelle adeguate scale di riduzione, ritenute dal candidato adatte ad illustrare l’oggetto
nelle sue caratteristiche estetico-formali, materiche, tecnologiche e funzionali.

2.

Eventuale scheda d’analisi del materiale funzionale al percorso progettuale.

3.

Realizzazione, con mezzi tradizionali o con strumenti informatici, di un particolare significativo
del progetto, in scala ridotta, elaborato secondo individuali preferenze espressive e/o in relazione
alle strumentazioni disponibili nell'istituzione scolastica.

4.

Relazione sull’intero iter progettuale.

Le modalità operative consistono in opzioni tecnico-espressive, a scelta del candidato, affinché
emergano le attitudini personali nell’autonomia creativa.
____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se
la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

