Pag. 1/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I116 – ESAME DI STATO DI ISTRUZIONE SECONDARIA SUPERIORE
Indirizzo: LI05 – ARCHITETTURA E AMBIENTE
Tema di: DISCIPLINE PROGETTUALI ARCHITETTURA E AMBIENTE
Ai margini di un’area verde, alla confluenza di più strade a bassa densità di traffico, è situata una
piccola piazza caratterizzata da alcune preesistenze di qualità (un palazzo nobiliare e un antico
lavatoio) con fontana, circondata da case di due piani fuori terra.
A poca distanza sono stati costruiti di recente, per le esigenze di bambini e ragazzi, due campi da
basket coperti.
L’amministrazione comunale, ai fini di valorizzare la piazza, già luogo di riferimento per gli abitanti
della zona, intende dar vita in quell’area ad un centro per giovani leve dello sport, ampliando la
struttura sportiva esistente con altri servizi e con due campi da tennis all’aperto.
Utilizzando la superficie risultante dalla demolizione di alcuni edifici fatiscenti, si vuol realizzare:
• un ambiente di ristoro che colleghi la piazza al centro sportivo;
• due campi da tennis all’aperto, completi di spogliatoi e servizi igienici;
• un’area attrezzata all’aperto per il gioco dei bambini.
Il candidato dovrà, sulla base delle conoscenze acquisite nel corso degli studi, orientare le proprie
scelte tecnico-grafiche e progettuali tenendo presente la tipicità dell’area (pianta in allegato).
Si richiedono:
‒ Schizzi preliminari
‒ Planimetria generale
‒ Piante, prospetti e sezioni in scala adeguata
‒ Eventuale prospettiva o assonometria ambientate, a scelta, da intendersi anche come viste
tratteggiate a mano libera purché proporzionate secondo le regole geometriche proprie delle
rappresentazioni
‒ Realizzazione di modello o prototipo di una parte significativa del progetto, con mezzi
tradizionali o con strumenti informatici (in base alle scelte individuali e alle strumentazioni
disponibili nell’istituzione scolastica)
‒ Relazione illustrativa del percorso progettuale.
È consentito l’uso del supporto informatico per la restituzione in scala del progetto definitivo.
È consentito l’uso del Manuale dell’architetto.

Pag. 2/2

Sessione suppletiva 2017
Seconda prova scritta

Ministero dell’Istruzione, dell’ Università e della Ricerca
I116 – ESAME DI STATO DI ISTRUZIONE SECONDARIA SUPERIORE
Indirizzo: LI05 – ARCHITETTURA E AMBIENTE
Tema di: DISCIPLINE PROGETTUALI ARCHITETTURA E AMBIENTE
Allegato 1

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

