Pag. 1/15

Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI03 – SCIENTIFICO - OPZIONE SCIENZE APPLICATE

Tema di: SCIENZE
ESEMPIO PROVA
Il candidato risolva uno dei due problemi e risponda a 3 quesiti del questionario.
PROBLEMA 1: “SOSPINTI DAL VENTO”


Ti sei appena comprato la moto e sei in viaggio in Croazia con un amico. La meta odierna prevede
di raggiungere la citta di Split (Spalato) partendo dalla città di Zagreb (Zagabria), dove hai fatto tappa
durante il tuo percorso (Figura 1).
Il vostro tragitto alla volta di Split si svolge tranquillamente fino a circa una ventina di chilometri
dalla città di Zadar (Zara), dove, all’uscita da un tunnel autostradale, siete improvvisamente investiti
da un fortissimo vento, che soffia a raffiche impetuose e che mette in serio pericolo la vostra
incolumità: la moto infatti risulta ingovernabile, sbanda a destra e sinistra e dovete procedere
lentamente, con cautela evitando, però, di fermarvi perché il vento rende molto difficile tenere in
equilibrio la moto. Fortunatamente, superata la città di Zadar, le raffiche calano e il vostro viaggio
giunge a termine senza ulteriori inconvenienti. Vi siete appena imbattuti con il vento di Bora che tu,
come appassionato velista e surfista, conosci bene:
 La Bora è un vento tra i più violenti e turbolenti d’Italia: è classificato come catabatico freddo,
ossia che scende lungo un versante (es.: collina, montagna o ghiacciaio), ma che rimane comunque
più freddo dell’aria circostante.
 Può soffiare con estrema violenza lungo il golfo di Trieste, la costa istriana (golfo di Rijeka) e il
litorale dalmata, fino alle porte della città di Zadar (Zara), dove si attenua, con direzione da
Est/Nord-Est verso Ovest/Sud-Ovest.
 La Bora ha uno spessore di poche centinaia di metri, si incanala attraverso le incisioni vallive (dette
anche “Porte”) dei rilievi montuosi delle Alpi Dinariche: queste Porte tendono a convogliare le
masse d’aria settentrionali e orientali verso il quadrante sud-occidentale.
 La velocità con cui soffia il vento di Bora è mediamente di 70-90 km/h, ma può raggiungere anche
valori intorno ai 200 km/h.

Figura 1. Il golfo di Trieste, la penisola istriana, il golfo di Rijeka e il litorale dalmata.

Pag. 2/15

Ministero dell’Istruzione, dell’ Università e della Ricerca

Figura 2. Rappresentazione della Porta di Postumia (Postojna), una delle ‘Porte’ dove si incanala la Bora,
posizionata a livello dell’altopiano del Carso.

QUESITO 1: Spiega quali diverse condizioni meteorologiche si devono avere sull’Europa centroorientale e sul Mar Adriatico perché si instauri il vento di Bora e perché tale vento può assumere
una velocità così elevata?



Anche i venti antartici, parimenti alla Bora, sono classificati come venti catabatici freddi: sono
venti tempestosi, che soffiano con velocità di 200-220 km/h ma che possono arrivare anche a 300
km/h e che, quasi quotidianamente, spazzano le coste antartiche e sferzano i mari australi, portando
continue tempeste e rendendo questi bacini tra i più pericolosi del Pianeta. Qui di seguito hai
raccolto, in sintesi, alcune informazioni sul clima e sulla calotta glaciale del continente Antartide
(Figura 3), una terra di immenso valore dal punto di vista scientifico:
 Il clima è molto freddo, secco e ventoso con scarse precipitazioni. Le tempeste di vento sono
violente e improvvise
 Il volume dei ghiacci è dovuto al persistere delle nevi negli anni, in assenza di disgelo: la
temperatura media annuale nell’altopiano centrale è di -50°C. La temperatura tende a diminuire
verso il centro del continente. Durante l’estate australe, sulla costa, la temperatura oscilla intorno
a 0°C con punte di +15 °C, mentre nell’interno la temperatura è più bassa: si va da -15°C a 35°C. Durante l’inverno le temperature vanno da -15 °C a -30 °C sulla costa e da -40 °C a -70
°C nell’interno. La temperatura di -89,6°C (la minima in assoluto) venne registrata nel 1983, a
3488 m di quota, nella base sovietica di Vostok.
 La calotta glaciale ricopre il continente per il 98% e può arrivare, in alcuni punti, ad una altezza
di 4700 m: lo spessore del ghiaccio è in media 2400 m Il Polo Sud si trova a 2836 m sul livello
del mare. L’Antartide è il continente più “elevato” con una media di 2300 m.

Pag. 3/15

Ministero dell’Istruzione, dell’ Università e della Ricerca

Figura 3: il continente Antartico

QUESITO 2: Esamina i fattori che stanno all’origine dei forti venti antartici; ipotizza in quale
periodo dell’anno soffiano con maggiore violenza e intensità, motivando adeguatamente.



Vista la tua passione per gli sport, una delle tue mete preferite per praticare la tavola a vela è il
lago di Garda: esso è considerato, infatti, il paradiso per gli amanti degli sport velici, grazie ai
venti che lo percorrono per tutta la sua superficie.
Il Garda (in latino Benacus) è il più grande lago d’Italia (Figura 4): è un lago montano, circondato
da una bellissima cornice orografica, situato in una conca tettonica che in tempi più recenti è stata
modellata dall’azione dei ghiacciai, orientato verso la Pianura Padana. Questo significa che i venti
del Garda sono la risultante di un incontro di condizioni meteorologiche tra monte e valle, nel quale
hanno peso la stabilità o il mutare dei momenti termici. Il lago di Garda, in quanto a vento, non è
mai da sottovalutare: può offrire, infatti gli stessi spettacoli e pericoli del mare. Nelle giornate di
tempo buono il vento soffia costantemente da Nord al mattino e da Sud al pomeriggio. Il vento da
Nord si chiama Peler: è un vento freddo e si chiama così perché “polverizza” l’onda, soffia dalle 23 di notte fino alle 11-12 circa del mattino, interessando gran parte della superficie del Garda. Il
vento proveniente da Sud è l’Ora e si alterna al Peler, soffiando dalle 12-13 circa, fino al calar del
sole: è un vento caldo che si forma all’incirca all’altezza del paese di Torri del Benaco e che non
interessa il basso lago (Figura 5). Entrambi i venti raggiungono la loro massima intensità nella zona
dell’alto Garda.

Pag. 4/15

Ministero dell’Istruzione, dell’ Università e della Ricerca
Figura 4: ubicazione geografica del Lago di Garda

Figura 5: il Lago di Garda con la direzione dei due venti principali

Utilizzando le informazioni del testo, rispondi alle seguenti domande.
QUESITO 3: Come possono essere classificati e denominati i due venti più importanti del Lago di
Garda e quale meccanismo li determina?



La figura 6 mette in risalto la forma e le montagne che circondano il Lago di Garda, la più famosa
delle quali è il Monte Baldo.

Figura 6: la cornice orografica del lago di Garda.

Da un punto di vista geologico il monte Baldo è un rilievo montuoso piuttosto giovane. Le rocce che
lo compongono sono rocce sedimentarie che si sono deposte lungo il margine africano di un antico
oceano. Le tracce di questo oceano sono riconoscibili lungo l’asse della catena alpina meridionale.
Rocce sedimentarie simili a quelle del Monte Baldo, depositatesi però sul margine settentrionale
(Europeo) di questo oceano, sono invece diffuse e riconoscibili ancora più a nord e a ovest e
costituiscono parte importante delle Alpi Svizzere e Francesi.
QUESITO 4: In base alle informazioni riportate nel testo descrivi, avendo come riferimento la Teoria
della Tettonica della Placche, i meccanismi che hanno portato sedimenti di origine marina, quali
quelli del Monte Baldo, a quote così elevate e, più in generale, alla formazione della catena alpina.

Pag. 5/15

Ministero dell’Istruzione, dell’ Università e della Ricerca
PROBLEMA 2: UNA MIRACOLOSA PILLOLA PER DIMAGRIRE
La tua amica Susanna, un po’ ossessionata dai chili di troppo, ti confida che ha comprato in internet
una confezione di “pillole brucia grassi” che promette meraviglie: perdita rapida di peso senza dieta
o esercizio fisico. Ti mostra la confezione che ha ricevuto: sull’etichetta il principio attivo è riportato
con la sigla DNP e si afferma che la “pillola” è in grado di accelerare il metabolismo e di eliminare
soprattutto il grasso corporeo, risparmiando o addirittura aumentando la massa magra. Il prodotto
può avere qualche spiacevole effetto collaterale come sudorazione intensa e sintomi di tipo
influenzale con nausea, dolori muscolari e febbre; per questo nelle istruzioni si raccomanda di non
superare assolutamente il dosaggio consigliato e si avverte che farlo può essere molto pericoloso.
Queste indicazioni hanno preoccupato Susanna che si è rivolta a te per un consiglio: prima di
utilizzare il prodotto vorrebbe capire meglio come funziona e quanto può essere pericoloso per la
salute. La tua prima reazione è quella di farle gettare via tutto: “Sei diventata matta? Di qualsiasi
cosa si tratti, è una schifezza prodotta in chissà quale laboratorio senza controlli”. Però ti è venuta
la curiosità di saperne di più, anche per dare a Susanna una risposta motivata sotto l’aspetto
scientifico.
La ricerca in rete ti ha fornito le seguenti informazioni:
 Il DNP, più propriamente 2,4-dinitrofenolo è un composto che può esistere sia in forma protonata
che deprotonata in rapporto al pH della soluzione. La base coniugata è stabilizzata grazie alla
delocalizzazione della carica negativa su tutta la molecola. La molecola, di piccole dimensioni e
liposolubile, attraversa facilmente le membrane, anche quelle mitocondriali.

Fig. 1 2,4-dinitrofenolo: equilibrio fra forma protonata e deprotonata

- Se la fosforilazione ossidativa avviene in presenza di disaccoppianti come il 2,4-dinitrofenolo,
un tempo usato come farmaco dimagrante perché aumenta il metabolismo basale, il passaggio
degli elettroni dal NADH all’ossigeno molecolare avviene regolarmente, ma a questo processo
non è accoppiata la produzione di ATP.
- L’effetto dei farmaci a base di DNP venne osservato inizialmente nel 1885 quando gli scienziati
notarono gli effetti termogeni di una sostanza derivata dal catrame di carbon fossile, il giallo
marte, un colorante alimentare. L’idea di usare il DNP come farmaco dimagrante venne
osservando gli effetti della sostanza su operai francesi che lavoravano alla costruzione delle
munizioni e che producevano l’esplosivo durante la 1ª Guerra Mondiale partendo da una
miscela con il 40% di DNP e il 60% di TNP. Il DNP passava attraverso la pelle degli operai
facendoli dimagrire rapidamente.
- Osservato questo effetto si condussero studi sugli animali e venne riscontrato che il DNP
aumentava potentemente la respirazione cellulare portando ad un rapido innalzamento della
temperatura corporea. Quando negli animali si aumentavano le dosi di DNP, morivano in breve
tempo perché le cellule erano letteralmente cotte al loro interno.

Pag. 6/15

Ministero dell’Istruzione, dell’ Università e della Ricerca

Pag. 7/15

Ministero dell’Istruzione, dell’ Università e della Ricerca
- Si osservò anche che gli animali passavano subito al rigor mortis, un irrigidimento del corpo
dovuto alla perdita di ATP nei tessuti muscolari. Solitamente quell’effetto si verifica dopo 4-6
ore dal decesso, quindi i ricercatori conclusero che le dosi elevate di DNP avevano esaurito
tutte le scorte di ATP negli animali.
- Nonostante il destino degli sfortunati animali ai quali era stato somministrato il DNP, gli
scienziati della Stanford University di Palo Alto, in California, vi scorsero un certo potenziale
per la cura dell’obesità (una volta determinate le dosi terapeutiche corrette). Così nei primi anni
Trenta del XX secolo iniziarono a sperimentare con il DNP in soggetti obesi. […] Le prime
sperimentazioni che hanno sfruttato questa molecola hanno ottenuto effettivamente risultati
notevoli (perdite fino a 50 kg in poche settimane), ma i contro erano stati altrettanto notevoli…
[…] Un aumento della temperatura corporea incontrollato che può provocare la morte. (ripreso
e parzialmente modificato dal sito Bodybuilding Hit )
- In una persona intossicata da 2,4-dinitrofenolo si può manifestare un aumento del consumo di
ossigeno, della temperatura corporea, del ritmo respiratorio e del ritmo cardiaco. Poiché la
circolazione e la respirazione non accelerano in maniera proporzionale alla domanda
metabolica, si sviluppano anossia e acidosi […] L’intossicazione fulminante è caratterizzata da
comparsa improvvisa degli effetti più gravi e, nel peggiore dei casi, da decesso entro le 24 ore.
La morte è da ricondurre al collasso respiratorio e circolatorio. Altri fattori contribuiscono al
collasso quali la febbre, la deidratazione, il rigore muscolare (dovuto a calore o acido lattico),
e talvolta l’edema polmonare. Gosselin, R.E., R.P. Smith, H.C. Hodge. Clinical Toxicology of
Commercial Products. 5th ed. Baltimore: Williams and Wilkins, 1984., p. III-157.
- Dalla letteratura emerge che al 2011 sono stati descritti, su riviste scientifiche, 62 casi di decesso
correlati all’assunzione di DNP. Grundlingh J, Dargan PI, El-Zanfaly M, Wood DM. 2,4dinitrophenol (DNP): a weight loss agent with significant acute toxicity and risk of death. J
Med Toxicol. 2011 Sep;7(3):205-12. doi: 10.1007/s13181-011-0162-6. (PDF a cura del
Dipartimento politiche antidroga)
- In Italia, come in molti altri paesi Europei, è illegale vendere DNP come prodotto per la perdita
di peso, ed è vietato per il consumo umano. Ci sono stati ripetuti avvertimenti, per esempio in
Gran Bretagna dalla NHS e dalla Food Standard Agency, contro l’uso di questo farmaco.
Nonostante l’allerta, il farmaco è ancora ampiamente venduto illegalmente online.
http://www.impresamia.com/salute-pillola-dimagrante-dnp-markmonitor-vendutaillegalmente-ue-da-molti-siti/

QUESITO 1: Basandoti sulle proprietà chimico fisiche del DNP, ipotizza il meccanismo col quale
la sostanza diminuisce o fa cessare del tutto la produzione di ATP mitocondriale.
QUESITO 2: Sulla base delle informazioni trovate, basandoti anche sulle tue conoscenze nell’ambito
della respirazione cellulare, analizza e motiva gli effetti del DNP sull’organismo.
QUESITO 3: Ti senti ora in dovere di pubblicizzare quello che hai appreso, per evitare che altri
giovani, come la tua amica, si facciano tentare dall’uso di farmaci di questo tipo: scrivi un articolo da
inviare ad un sito web per la difesa dei consumatori.

Pag. 8/15

Ministero dell’Istruzione, dell’ Università e della Ricerca
QUESITO 4: Anche un farmaco come l’oligomicina inibisce la produzione di ATP mitocondriale,
agendo però direttamente sulla subunità Fo dell’ATP sintasi, dove impedisce il passaggio dei protoni.
Immagina un esperimento virtuale su colture cellulari, condotto confrontando gli effetti del DNP e
dell’oligomicina: quale/i parametro/i andresti a misurare? Le variazioni sarebbero le stesse nei due
casi? Argomenta. Ti potrebbe venire in aiuto il grafico mostrato in figura 2 tratto da D.L. Nelson e
M.M. Cox “I Principi di biochimica di Lehninger” che si riferisce a studi in vitro su preparati di
mitocondri.

Figura 2

Pag. 9/15

Ministero dell’Istruzione, dell’ Università e della Ricerca
QUESTIONARIO
1.

I pannolini usa e getta sono costituiti in gran parte di plastica ed inquinano pesantemente
l'ambiente già dalla loro produzione: essi necessitano più di 500 anni per decomporsi e in Italia
ogni anno ne vengono consumati più di 2 miliardi.
I polimeri utilizzati in un pannolino sono: poliacrilato di sodio, polietilene, polipropilene e
cellulosa, di cui sono riportate in fig. 1, nell’ordine, le formule dei rispettivi monomeri.

Fig. 1: formule monomeri

Analizza ciascuna delle formule sopra riportate (forma, angoli di legame, gruppi funzionali) e
scrivi la formula del monomero di partenza specificando quali siano i polimeri di addizione e
quali di condensazione. Quali di questi polimeri non sono biodegradabili e perché?
2.

L’enzima acido lattico deidrogenasi ossida l’acido (+) lattico (acido 2R-idrossipropanoico) a
acido piruvico (acido 2-ossopropanoico) ma non è in grado di ossidare l’enantiomero levogiro (). Spiega le ragioni di ciò e del perché l’acido piruvico non presenta isomeria ottica.
Pensi che l’acido lattico possa dare polimeri? Motiva la tua risposta.

3.

Osserva l’immagine in Fig. 2, quindi formula un’ipotesi sul processo geologico che origina le
isole Galapagos, basandoti anche sulle informazioni che seguono: “Le isole Galápagos sono isole
vulcaniche di natura basaltica situate sulla zolla di Nazca, vicino alla confluenza tra tre zolle
tettoniche: la zolla Pacifica, la zolla Cocos e la zolla Nazca. L’età delle isole cresce da ovest
verso sud-est. Española è l’isola più antica e ha circa 5 milioni di anni, Fernandina a ovest è
invece la più giovane ed ha meno di 700.000 anni ed è l’unica, insieme a Isabela, ad ospitare
vulcani attivi. L’arcipelago si prolunga verso sud-est con una catena montuosa sottomarina, la
Carnegie Ridge, costituita da edifici vulcanici sommersi, ormai estinti, a cui non è associata
alcuna attività sismica.” Quali altri dati sarebbero utili e perché per avere un’ulteriore conferma
alla tua ipotesi?

Fig. 2
(Fonte: http://un-naturalista-sul-web.weebly.com/le-galagravepagos.html)

Pag. 10/15

Ministero dell’Istruzione, dell’ Università e della Ricerca
4.

Un allevatore di cavalli da corsa si rivolge ad un laboratorio specializzato per conoscere qual è il
padre biologico di una puledrina, nata di recente nella sua scuderia. Osserva la fig. 3, dove sono
riportati i profili elettroforetici dei frammenti di DNA ottenuti in seguito a digestione con un
opportuno enzima di restrizione. Individua quale materiale biologico deve essere fornito
dall’allevatore ed illustra, in sintesi, i vari passaggi dell’analisi che viene condotta ed i principi
sui quali si basa, commentando e interpretando i risultati riportati.

Fig. 3: profili elettroforetici dei frammenti di DNA
(Immagine tratta da http://www.solpass.org/released-online/biology-2008/framepage.php)

5.

(Impronta digitale tramite analisi di Short Tandem Repeat (STR))
Dopo aver chiarito cosa sono le Short Tandem Repeat, analizza l’immagine riportata in fig. 4 e
interpretala alla luce delle tue conoscenze di genetica e di biologia molecolare.

Fig. 4

Completa la tabella sottostante che contiene i risultati ottenuti dall’analisi elettroforetica dei
frammenti contenenti le STR dei genitori con quelli che si possono ipotizzare per i 4 possibili
figli. Ritieni che uno dei profili individuati possa comparire con una maggiore frequenza rispetto
agli altri?

Pag. 11/15

Ministero dell’Istruzione, dell’ Università e della Ricerca
Padre

6.

Madre

Figlio
1

Figlio
2

Figlio
3

Figlio
4

Prima dell’esperimento di A. D. Hershey e M. Chase non era stato dimostrato in modo definitivo
che il DNA fosse il materiale ereditario. L’immagine di fig. 5 illustra la prima fase
dell’esperimento:

Fig. 5: prima fase dell’esperimento di A. D. Hershey e M. Chase
(immagine tratta da http://www.chimicare.org)

Cosa sarebbe possibile osservare nella seconda fase, quando i due tipi di fagi marcati con 35S o
con 32P vengono utilizzati per infettare cellule di Escherichia coli cresciute in un terreno privo
di isotopi radioattivi? Individua le due possibilità e discutile alla luce delle tue conoscenze.

__________________________
Durata massima della prova: 6 ore.
È consentito l’uso della calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non
italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 12/15

Ministero dell’Istruzione, dell’ Università e della Ricerca
ISTRUZIONI per la compilazione
Il presente documento si compone di due parti, una (sezione A) relativa alla valutazione dei problemi,
e una (sezione B) relativa alla valutazione dei quesiti.
Gli indicatori della rubrica (sezione A) sono descritti in quattro livelli; a ciascun livello sono assegnati dei
punteggi, il valor massimo del punteggio della sezione A è 75. Nel problema è richiesto allo studente di
rispondere ad alcuni quesiti che rappresentano le evidenze rispetto alle quali si applicano i quattro
indicatori di valutazione:
1. lo studente effettua un’analisi del fenomeno considerato riconoscendo e stabilendo delle relazioni
adatte alle richieste secondo 4 livelli di prestazione (L1, L2, L3, L4 in ordine crescente) ai quali è assegnato
un punteggio all’interno della fascia;
2. lo studente indaga attraverso la formulazione di ipotesi, scegliendo le procedure appropriate e
traendone conclusioni per ottenere il risultato di ogni singola richiesta secondo 4 livelli di prestazione (L1,
L2, L3, L4 in ordine crescente) ai quali è assegnato un punteggio all’interno della fascia;
3. lo studente organizza informazioni e si esprime utilizzando il linguaggio scientifico specifico e
adeguato al contesto comunicativo secondo 4 livelli di prestazione (L1, L2, L3, L4 in ordine crescente)
ai quali è assegnato un punteggio all’interno della fascia;
4. lo studente applica e/o trasferisce il processo risolutivo adottato anche ad altre situazioni
problematiche suggerite dal testo o da lui stesso proposte secondo 4 livelli di prestazione (L1, L2, L3, L4
in ordine crescente) ai quali è assegnato un punteggio all’interno della fascia.
La colonna evidenze individua quale/i dei quesiti del problema sia/siano direttamente connesso/i
all’indicatore; un quesito può afferire a più indicatori.
La griglia della sezione B ha indicatori che afferiscono alla sfera della conoscenza e dell’abilità di
applicazione e permette di valutare i sei quesiti di cui lo studente deve svolgerne tre a sua scelta.
Per ciascuno dei sei quesiti è stabilita la fascia di punteggio per ogni indicatore dipendente dal tipo di
quesito. Il totale del punteggio per ogni quesito è 25, e dovendone lo studente risolvere tre su sei, il
punteggio massimo relativo ai quesiti è 75, questo implica un ugual peso dato alla soluzione del
problema e dei quesiti.
Infine è fornita la scala di conversione dal punteggio (max 150) al voto in quindicesimi (max 15/15).

Pag. 13/15

Ministero dell’Istruzione, dell’ Università e della Ricerca
Sezione A : VALUTAZIONE DEL PROBLEMA
Indicatori

Livello

L1

L2

Analizzare
Effettuare
un’analisi del
fenomeno
considerato
riconoscendo e
stabilendo delle
relazioni

L3

L4

Indagare
Indagare attraverso
la formulazione di
ipotesi, scegliendo
le procedure
appropriate e
traendone
conclusioni.

L1

L2

L3

L4

L1

Descrittori
Non analizza le situazioni proposte o le affronta in modo
inadeguato e privo di organicità: cioè non suddivide o non
coglie le parti importanti e significative del fenomeno
osservato, descrive in modo generico e lacunoso e/o non
riconosce gli aspetti quantitativi e qualitativi del fenomeno,
e/o analogie, e rapporti di causa ed effetto. Non evidenzia
le relazioni e le connessioni o lo fa in modo scorretto.
Analizza in modo superficiale e affrettato le situazioni
proposte o le affronta in modo generico e scarsa organicità:
cioè suddivide e coglie le parti importanti e significative del
fenomeno osservato ma descrive in modo approssimativo e
incompleto e/o non riconosce tutta la rilevanza degli
aspetti quantitativi e qualitativi del fenomeno e/o analogie
e rapporti di causa ed effetto. Evidenzia solo le relazioni e
le connessioni più elementari e scontate.
Analizza le situazioni proposte o le affronta in modo
adeguato, organico seppur con qualche imprecisione: cioè
suddivide e individua le parti importanti e significative del
fenomeno osservato con precisione ma non in profondità,
descrive con completezza e riconosce nella sostanza
l’importanza degli aspetti quantitativi e qualitativi del
fenomeno, le analogie e i rapporti di causa ed effetto.
Evidenzia le connessioni e lo fa in modo completo anche se
con qualche imprecisione.
Analizza le situazioni proposte o le affronta in modo
adeguato, preciso e con organicità: cioè suddivide e
individua con precisione e profondità le parti importanti e
significative del fenomeno osservato, lo descrive in modo
completo e focalizzato e riconosce l’importanza degli
aspetti quantitativi e qualitativi del fenomeno, analogie e
rapporti di causa ed effetto. Evidenzia le connessioni in
modo completo, accurato e preciso.
Formula ipotesi errate e/o sconnesse con tutte le analisi e
le relazioni individuate perché sceglie procedure
incongruenti, inadatte e fantasiose, e/o perché interpreta
in modo scorretto i risultati; giunge così a conclusioni
immotivate, imprecise, slegate dalle procedure rispetto alle
ipotesi da dimostrare. Non costruisce e/o applica modelli
interpretativi
Formula ipotesi parzialmente connesse con le analisi e le
relazioni individuate perché sceglie procedure non del tutto
appropriate e/o perché interpreta con poca coerenza logica
i risultati; giunge così a conclusioni che sono solo in parte
rispondenti alle ipotesi da dimostrare. Costruisce e/o
applica modelli interpretativi in modo approssimativo.
Formula ipotesi connesse e coerenti con le analisi e le
relazioni individuate perché sceglie procedure appropriate
e/o perché interpreta con coerenza logica i risultati; giunge
a conclusioni chiare e rispondenti alle ipotesi da
dimostrare. Costruisce e/o applica modelli interpretativi in
modo appropriato.
Formula ipotesi precise e coerenti con tutte le analisi e le
relazioni individuate, cioè sceglie procedure congruenti,
appropriate e personali, interpreta correttamente i
risultati, giunge così a conclusioni adeguatamente
motivate, precise, articolate e pertinenti rispetto alle
ipotesi da dimostrare. Costruisce e/o applica modelli
interpretativi in modo preciso e appropriato.
Organizza i contenuti di una comunicazione (grafici,
tabelle, formule, schemi, mappe concettuali, disegni...) in
modo lacunoso e scorretto, utilizza il linguaggio scientifico
specifico in modo generico o inappropriato. Usa modalità
espressive (verbali o grafiche), tempi e spazi comunicativi
in modo errato e/o impreciso senza considerare il contesto

Evidenz
e

Punti

0-3

4-8

9-13

14-18

0-4

5-10

11-16

17-21

0-4

Punteggio

Pag. 14/15

Ministero dell’Istruzione, dell’ Università e della Ricerca
Comunicare
Organizzare
informazioni ed
esprimersi
utilizzando il
linguaggio
scientifico specifico
e adeguato al
contesto
comunicativo

L2

L3

e gli obiettivi comunicativi. Non è in grado di sintetizzare
quantità di informazioni in modo da evidenziare quelle
rilevanti e significative
Organizza i contenuti di una comunicazione (grafici,
tabelle, formule, schemi, mappe concettuali, disegni...) con
qualche grave imprecisione, utilizza il linguaggio scientifico
in modo troppo semplice e/o senza la dovuta proprietà e/o
solo in parte completo. Usa solo alcune modalità
espressive (verbali o grafiche), tempi e spazi comunicativi
in modo incerto e/o senza considerare il contesto e gli
obiettivi comunicativi. Sintetizza in modo frammentato
senza evidenziare aspetti rilevanti e significativi.
Organizza i contenuti di una comunicazione (grafici, tabelle,
formule, schemi, mappe concettuali, disegni...) in modo
chiaro ed adeguato, utilizza il linguaggio scientifico in modo
preciso e corretto, ma senza originalità. Usa modalità
espressive (verbali o grafiche), tempi e spazi comunicativi
in modo adeguato e considerando il contesto e gli obiettivi
comunicativi. Sintetizza correttamente evidenziando alcuni
aspetti rilevanti e significativi.

5-10

11-16

Organizza i contenuti in maniera efficace ed originale utilizzando i
diversi linguaggi specifici.
Espone i contenuti in modo chiaro, efficace e personale.
Usa tempi, modi e spazi della comunicazione, con padronanza e
originalità, in modo ottimale in riferimento al contesto .
Usa tutte le modalità espressive in modo efficace e originale

L4

Applicare e
trasferire
Applicare modelli e
trasferirli ad altri
contesti

L1

L2

L3

Organizza i contenuti di una comunicazione (grafici, tabelle,
formule, schemi, mappe concettuali, disegni...) in modo
chiaro e completo, utilizza il linguaggio scientifico specifico
in modo appropriato, preciso, personale ed originale. Usa
modalità espressive (verbali o grafiche), tempi e spazi
comunicativi con padronanza, in modo efficace, originale e
in una forma ottimale considerando il contesto e gli
obiettivi comunicativi. Sintetizza quantità di informazioni in
modo chiaro ed esauriente evidenziando tutti gli aspetti
rilevanti e significativi.
Non è in grado di trasferire nemmeno in contesti simili:
non pianifica, cioè non identifica e/o identifica in modo
scorretto le strategie per utilizzare sistematicamente una
varietà di informazioni e/o metodologie relative al contesto
analizzato e/o all’obiettivo da raggiungere; non sa trarre
conclusioni applicative e/o trae conclusioni applicative
inadeguate e non fa previsioni e/o fa previsioni errate sui
risultati; non valuta e/o valuta in modo inefficace e
scorretto i processi attuati in relazione agli obiettivi
prefissati così non riesce ad individuare i punti deboli e
quelli forti delle attività svolte e mettere in campo
eventuali correttivi.
Trasferisce con difficoltà e solamente in contesti simili:
pianifica parzialmente, cioè identifica in modo superficiale
e inadeguato le strategie per utilizzare sistematicamente
una varietà di informazioni e/o metodologie relative al
contesto analizzato e/o all’obiettivo da raggiungere; trae
conclusioni applicative affrettate e/o approssimative e fa
previsioni scorrette sui risultati; valuta con alcune gravi
imprecisioni i processi attuati in relazione agli obiettivi
prefissati così riesce solo in parte ad individuare i punti
deboli e quelli forti delle attività svolte e mettere in campo
eventuali correttivi.
Generalizza e trasferisce le strategie più consone in altri
contesti, anche diversi: pianifica attentamente, cioè
identifica in modo adeguato le strategie per utilizzare
sistematicamente una varietà di informazioni e/o
metodologie relative al contesto analizzato e/o all’obiettivo
da raggiungere; trae conclusioni corrette ma non originali e
fa previsioni mediamente corrette sui risultati; Valuta in
modo efficace i processi attuati in relazione agli obiettivi

17-21

0-3

4-7

8-11

Pag. 15/15

Ministero dell’Istruzione, dell’ Università e della Ricerca

L4

prefissati così da individuare i punti deboli e quelli forti
delle attività svolte e mettere in campo eventuali correttivi.
Astrae, generalizza e trasferisce le strategie migliori in altri
contesti o situazioni nuove: pianifica in modo attento e
riflessivo, cioè identifica correttamente le strategie più
adatte per utilizzare sistematicamente una varietà di
informazioni e/o metodologie relative al contesto
analizzato e/o all’obiettivo da raggiungere; è così in grado
di trarre conclusioni applicative interessanti e personali e
fare previsioni corrette sui risultati; valuta in modo efficace
e originale i processi attuati in relazione agli obiettivi
prefissati così da individuare i punti deboli e quelli forti
delle attività svolte e mettere in campo eventuali correttivi.

12-15

TOTALE

Sezione B: VALUTAZIONE DEI QUESITI
Quesiti
(Valore massimo attribuibile 75/150 = 25x3)

INDICATORI

Q1

Q2

Q3

Q4

Q5

Q6

(1-6)

(1-6)

(1-6)

(1-6)

(1-6)

(1-6)

___

___

___

___

___

___

CONOSCENZA

(1-6)

(1-6)

(1-6)

(1-6)

(1-6)

(1-6)

Conosce i contenuti

___

___

___

___

___

___

USO DEL LINGUAGGIO SPECIFICO

(1-6)

(1-6)

(1-6)

(1-6)

(1-6)

(1-6)

Sa utilizzare la terminologia e/o gli strumenti formali
(grafici, tabelle, schemi)

___

___

___

___

___

___

(1-7)

(1-7)

(1-7)

(1-7)

(1-7)

(1-7)

____

____

____

____

____

____

COMPRENSIONE E ANALISI
Comprende il testo e si attiene alle richieste.
dati e li interpreta.

Analizza i

Punteggio
Totale

ARGOMENTAZIONE/PROCEDIMENTO
RISOLUTIVO / VALUTAZIONE
Sa giustificare e commentare le scelte effettuate Sceglie
appropriate procedure risolutive. Argomenta e svolge in
modo ordinato e consequenziale.
Formula autonomamente giudizi critici di valore e di
metodo
Punteggio totale quesito

Calcolo del punteggio Totale
PUNTEGGIO SEZIONE A (PROBLEMA)

Punteg
gio
0-4
Totale
Voto

1

5-10
2

11-18
3

19-26
4

PUNTEGGIO SEZIONE B (QUESITI)

27-34
5

35-43
6

44-53
7

54-63
8

64-74
9

Tabella di conversione dal punteggio grezzo al voto in quindicesimi

75-85
10

PUNTEGGIO TOTALE

86-97
11

98-109 110-123 124-137 138-150
12

13

14

15

