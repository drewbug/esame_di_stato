Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
N610 – ESAME DI STATO DI ISTRUZIONE SECONDARIA SUPERIORE
Indirizzo: LIG9 - DESIGN
CURVATURA ARTE DEL TESSUTO
Tema di: DISCIPLINE PROGETTUALI DESIGN (TESSUTO)

Le cravatte, capi di vestiario sicuramente non indispensabili nell’abbigliamento di un uomo,
costituiscono elementi fortemente rivelatori del gusto e della personalità di chi le indossa, a partire
dalla scelta dei colori, delle fantasie e dell’abbinamento con gli abiti. E la scelta è così personale che,
spesso, risulta azzardato farne oggetto di regalo.
La/Il candidata/o ipotizzi una serie di tessuti e, sulla base delle metodologie progettuali e laboratoriali
proprie dell’indirizzo di studi frequentato e delle esperienze effettuate nel corso di studi, avanzi una
proposta originale per la realizzazione di tessuti che permettano la creazione di una serie di cravatte,
a tinta unita, con diverse sfumature e abbinamenti di colore o decorate.
I materiali potranno essere di vario genere e fibre - seta, lana, cotone, etc.- lavorati e decorati in modo
tradizionale o innovativo.
Si chiedono i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo con tavole pertinenti
- eventuale realizzazione di un modello o del prototipo, anche parziale, di un elemento
significativo
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

