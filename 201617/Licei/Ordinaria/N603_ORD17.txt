Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
N603 – ESAME DI STATO DI ISTRUZIONE SECONDARIA SUPERIORE
Indirizzo: LIA9 - DESIGN
CURVATURA ARTE DEI METALLI, DELL'OREFICERIA E DEL CORALLO
Tema di: DISCIPLINE PROGETTUALI DESIGN (METALLI, OREFICERIA E CORALLO)
L’archeologia e la storia ci hanno mostrato che, fin dall’antichità più remota, la creatività umana è
riuscita ad arricchire l’abbigliamento femminile, con preziosi complementi ed accessori,
testimonianze di varie epoche: raffinati gioielli, fibbie, fermagli, bottoni, alamari…
Un giovane stilista emergente, per il prossimo defilè, vuole presentare una serie di mantelle ed abiti
da sera arricchiti da uno o più di questi preziosi elementi che ne valorizzino ed esaltino le linee ed i
colori, pertanto nella scelta dei materiali - metalli e pietre più o meno preziosi nonché l’eventuale uso
di smalti – sarà determinante tener conto delle esigenze del committente realizzando oggetti
cromaticamente e stilisticamente idonei.
La/Il candidata/o - sulla base delle metodologie progettuali e laboratoriali proprie dell’indirizzo di
studi frequentato e delle esperienze effettuate – dopo averne ipotizzato una variegata gamma,
proponga uno o più dei suddetti complementi di abbigliamento e, ove il corso abbia contemplato
esperienze di lavorazione del corallo, preveda l’utilizzo di questo prezioso materiale.
Sono richiesti i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo corredato da tavole illustrative

-

eventuale realizzazione di un modello o del prototipo di un elemento significativo

-

scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

