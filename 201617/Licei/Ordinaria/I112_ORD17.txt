Pag. 1/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I112 – ESAME DI STATO DI ISTRUZIONE SECONDARIA SUPERIORE
Indirizzo: LI07 – AUDIOVISIVO MULTIMEDIALE
Tema di: DISCIPLINE AUDIOVISIVE E MULTIMEDIALI
IL FUTURISMO E LA RAPPRESENTAZIONE DEL MOVIMENTO
Il movimento artistico del Futurismo, nato nel 1909, è un’avanguardia storica di matrice totalmente
italiana. Grazie al suo fondatore, il poeta e scrittore Filippo Tommaso Marinetti, esso divenne in breve
tempo il movimento artistico di maggior novità nel panorama culturale italiano. Si rivolgeva a tutte
le arti, comprendendo sia poeti che pittori, scultori, architetti e musicisti, proponendo in sostanza un
nuovo atteggiamento nei confronti del concetto stesso di arte.
Tra le principali novità che il Futurismo introduce nelle opere d’arte c’è la dimensione del movimento
e in particolare della velocità, ottenuti tramite metodi quali la scomposizione del colore e della forma.
Nel celebre manifesto del Futurismo, pubblicato dal «Figaro» di Parigi nel 1909, si legge:
“Noi affermiamo che la magnificenza del mondo si è arricchita di una bellezza nuova: la bellezza
della velocità. Un automobile da corsa col suo cofano adorno di grossi tubi simili a serpenti dall'alito
esplosivo... un automobile ruggente, che sembra correre sulla mitraglia, è più bello della Vittoria di
Samotracia”.

Luigi Russolo, Dinamismo di un’automobile (1912-1013). Parigi, Museo Nazionale d’Arte moderna.

Partendo dall’analisi del dipinto di Luigi Russolo e di altre opere a lui note, e da una riflessione sulle
tecniche possibili per ottenere, in un’immagine statica, la percezione del movimento, il candidato
proponga una personale interpretazione delle tematiche fin qui esposte, progettando un video che
esprima una visione estetica basata su velocità e dinamismo.

Pag. 2/2

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I112 – ESAME DI STATO DI ISTRUZIONE SECONDARIA SUPERIORE
Indirizzo: LI07 – AUDIOVISIVO MULTIMEDIALE
Tema di: DISCIPLINE AUDIOVISIVE E MULTIMEDIALI

Sono richiesti:
 Titolo;
 Stesura del soggetto;
 Sceneggiatura;
 Schizzi preliminari e bozzetti;
 Storyboard;
 Realizzazione di un prototipo di una parte significativa del progetto;
 Relazione finale sulle scelte di progetto.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se
la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

