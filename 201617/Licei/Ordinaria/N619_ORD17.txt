Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
N619 – ESAME DI STATO DI ISTRUZIONE SECONDARIA SUPERIORE
Indirizzo: LIH9 - DESIGN
CURVATURA ARTE DEL VETRO
Tema di: DISCIPLINE PROGETTUALI DESIGN (VETRO)

Il MIUR da anni sta promuovendo un concorso dedicato al Design, rivolto ai Licei artistici, ed ora
vorrebbe realizzare un prototipo di trofeo che ne caratterizzi il momento della premiazione fino a
diventarne quasi il suo logo.
Il vetro è uno dei materiali più antichi e più versatili, ancora attualissimo ed utilizzato sia per preziosi
e raffinati complementi di arredo e di abbigliamento che per oggetti di vita quotidiana; la/il
candidata/o, sulla base delle metodologie progettuali e laboratoriali proprie dell’indirizzo di studi
frequentato e delle esperienze effettuate, avanzi una personale proposta per la realizzazione di un
esemplare che, in diverse dimensioni e colori, possa essere assegnato ai progetti vincitori,
classificatisi rispettivamente al primo, secondo e terzo posto. Ove ritenuto opportuno potrà anche
essere previsto l’abbinamento con materiali di altro genere.
Si chiedono i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo con tavole di ambientazione
- eventuale realizzazione di un modello o del prototipo, anche parziale, di un elemento significativo
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

