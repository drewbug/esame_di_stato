Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
N596 – ESAME DI STATO DI ISTRUZIONE SECONDARIA SUPERIORE
Indirizzo: LIB9 - DESIGN
CURVATURA ARTE DELL'ARREDAMENTO E DEL LEGNO
Tema di: DISCIPLINE PROGETTUALI DESIGN (ARREDAMENTO E LEGNO)
Una delle più famose organizzazioni per vacanze, che gestisce villaggi in zone marine straordinarie,
sta completamente rinnovando la sua struttura alberghiera situata in un’immensa tenuta che affaccia
sul Mediterraneo.
Il mare, nelle varie ore del giorno, cambia continuamente colore, dalle trasparenze di un celeste
intenso, passa alle varie tonalità del blu fino a raggiungere sfumature di viola, mentre una sconfinata
spiaggia, finissima e bianca, si spande verso le acque, preceduta da una grande terrazza-ristorante al
bordo di una piscina.
Si dovranno studiare tutti gli arredi per la zona-ristorante sulla terrazza: tendaggi frangi-sole, tavoli
di varie dimensioni e sedie idonee, piani per il bouffet. Inoltre per il solarium e la piscina si dovranno
prevedere comode poltrone e chaise longue che rispondano ai requisiti ergonomici e funzionali.
La/Il candidata/o, sulla base delle metodologie progettuali e laboratoriali proprie dell’indirizzo di
studi frequentato e delle esperienze effettuate, ipotizzi soluzioni complessive per uno degli spazi,
concentri poi la sua attenzione su un importante elemento di arredo proponendo tutte le fasi per la sua
realizzazione: grande attenzione deve essere posta ai materiali prescelti ed all’armonia cromatica
complessiva.
Si chiedono i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo con tavole di ambientazione

-

eventuale realizzazione di un modello o del prototipo di un elemento significativo

-

scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

