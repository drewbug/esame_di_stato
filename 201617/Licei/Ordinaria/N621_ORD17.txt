Pag. 1/1

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
N621 – ESAME DI STATO DI ISTRUZIONE SECONDARIA SUPERIORE
Indirizzo: LIE9 - DESIGN
CURVATURA ARTE DEL LIBRO
Tema di: DISCIPLINE PROGETTUALI DESIGN (LIBRO)
Ricorrendo cinquant’anni dalla fondazione del primo atelier di un celebre stilista italiano, una
importante rivista d’arte dedicherà un numero monografico alle sue creazioni più importanti ed agli
sviluppi della sua casa di moda.
La pubblicazione sarà arricchita da un cospicuo repertorio di immagini, a colori e in bianco/nero, che
testimonino il suo cursus honorum a partire dal primo modesto laboratorio. Sono previsti anche testi
di giornalisti e studiosi del settore. La distribuzione al pubblico avverrà nelle librerie e nelle edicole.
La/Il candidata/o - sulla base delle metodologie progettuali e laboratoriali proprie dell’indirizzo di
studi frequentato, delle esperienze effettuate e del materiale iconografico messo a disposizione dalla
commissione - ipotizzi una pubblicazione finemente curata nella veste grafica e corredata da
un’originale copertina.
Si chiedono i seguenti elaborati:
-

schizzi preliminari

-

progetto esecutivo con annotazioni, campionature e prototipi

-

scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

