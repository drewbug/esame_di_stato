Pag. 1/4

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I341 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
La presente prova è costituita sia da una prova di danza classica sia da una prova di danza
contemporanea. Il candidato svolga la prova in base al percorso formativo seguito.
PROVA DI DANZA CLASSICA – 1° GIORNO
La prova prevede una esibizione collettiva ed una relazione accompagnatoria scritta.
Si invita il Presidente a somministrare ai candidati la relazione accompagnatoria scritta dopo
l’esibizione collettiva.
Esibizione collettiva (durata massima 2 ore)
L’esibizione collettiva dei candidati della Sezione Danza Classica, che prevede il coinvolgimento di tutti
gli allievi, si articolerà nei seguenti ambiti:
 Ambiti della Sezione Danza Classica:
Al centro:
1. Piccolo e grande Adagio.
2. Pirouettes e giri nelle grandi pose.
3. Passi saltati: piccolo (anche con batterie), medio e grande sbalzo.
4. Principali forme di virtuosismo:
a. Passi sulle punte per le candidate
b. Giri (a terra e in aria) e salti (batterie) per i candidati
 Contenuti relativi a ciascun Ambito.
Combinazioni da svolgersi al centro della sala:
1. Combinazioni di movimenti d’Adagio volte a dimostrare la padronanza tecnica,
l’interiorizzazione del gesto e la qualità musicale ed espressiva, differenziate per il piccolo e il
grande Adagio.
2. Combinazioni di vari passi a terre e di collegamento con pirouettes mirate ad evidenziare la
coordinazione e la qualità dinamica e musicale.
3. Combinazioni di passi saltati volte a dimostrare la padronanza tecnica e la conoscenza della
struttura dinamico-ritmica del piccolo sbalzo (anche con batterie) e del medio e grande sbalzo.
4a. Combinazioni di passi sulle punte per le candidate:
a. Combinazioni di carattere lirico
b. Combinazioni di carattere brillante
4b. Combinazioni di giri e salti per i candidati:
a. Giri in aria
b. Batterie

Pag. 2/4

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I341 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
Conclusa l’esibizione collettiva, i candidati si predispongano allo svolgimento della relazione
accompagnatoria, che sarà redatta da ciascun candidato sulla base dell’analisi degli elementi
tecnici dell’esibizione e sarà svolta con gli opportuni riferimenti alla Storia della danza.
Relazione accompagnatoria scritta – Traccia (durata massima 4 ore)
Partendo da una delle tipologie di Adagio utilizzate nell’esibizione tecnica collettiva, analizza
l’aspetto funzionale ed espressivo della coordinazione tra gambe, braccia, testa e sguardo,
focalizzando l’attenzione su uno o più movimenti lenti, lineari o circolari, in esso contenuti.
Completa poi la relazione considerando alcuni esempi coreografici in cui l’Adagio assume
connotazioni diverse in relazione alla caratterizzazione del personaggio, dello stile e del contesto
del balletto.

Consegne:
1. Illustra i movimenti che caratterizzano l’Adagio prendendo spunto dalle combinazioni presenti
nell’esibizione tecnica collettiva. Cita inoltre alcuni tipi di battements e ronds contenuti nel
piccolo o nel grande Adagio.
2. Descrivi sinteticamente il concetto di piccolo e grande Adagio e individua, sulla base della tua
personale esperienza, quale delle due tipologie lasci maggior spazio alla creatività e
all’interpretazione personale.
3. Analizza una costruzione coreografica di Adagio riferita ad un interprete del balletto classico
che ti abbia particolarmente colpito per la sua intensità espressiva e caratterizzazione del
personaggio.
4. Prendendo ad esempio un balletto a te noto, indica le diverse parti che compongono il pas de
deux e quale sia la sezione riservata all’Adagio.

____________________________
Durata massima complessiva della prova: 6 ore.
È consentito ai candidati, durante lo svolgimento della relazione scritta, usare il dizionario di Lingua francese.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

Pag. 3/4

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I341 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
PROVA DI DANZA CONTEMPORANEA – 1° GIORNO
La prova prevede una esibizione collettiva ed una relazione accompagnatoria scritta.
Si invita il Presidente a somministrare ai candidati la relazione accompagnatoria scritta dopo
l’esibizione collettiva.
Esibizione collettiva (durata massima 2 ore)
L’esibizione collettiva dei candidati della Sezione Danza Contemporanea, che prevede il
coinvolgimento di tutti gli allievi, si articolerà nei seguenti ambiti:
 Ambiti della Sezione Danza Contemporanea:
1.

Moduli dinamico-ritmici nei diversi livelli dello spazio: centro e periferia; gravità e forza;
direzioni e livelli.

2.

Sospensione e swing nelle diversificate modalità di accento: declinazioni del peso;
tensione e rilascio, rapporto musica-danza.

3.

Cadute in asse e fuori asse: cadute e recuperi; spostamento del peso; curve, torsioni e tilt.

4.

Salti nei diversi livelli dello spazio: appoggi e spinte; uso dell’energia; percorsi spaziali.

Pag. 4/4

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I341 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
Conclusa l’esibizione collettiva, i candidati si predispongano allo svolgimento della relazione
accompagnatoria, che sarà redatta da ciascun candidato sulla base dell’analisi degli elementi
tecnici dell’esibizione e sarà svolta con gli opportuni riferimenti alla Storia della danza
Relazione accompagnatoria scritta – Traccia (durata massima 4 ore)
Prendendo in considerazione una brevissima sequenza di movimento tratta dalla esibizione
tecnica collettiva, analizzala tramite il metodo di indagine dell’effort esplorato dal teorico e
maestro ungherese Rudolf Laban negli anni Quaranta del secolo scorso. Osservando le diverse
qualità e le polarità dei coefficienti dell’effort (spazio, tempo, peso, flusso), soffermati sulle
motivazioni che hanno generato quella sequenza di movimento e sulla sua resa effettiva.
Completa la relazione soffermandoti ad analizzare le particolari circostanze storiche in cui si è
andata sviluppando la teoria dell’effort labaniana.
Consegne:
1. Analizza le otto azioni fondamentali nelle loro diverse combinazioni di spazio, tempo e peso,
partendo da alcuni esempi tratti dal movimento quotidiano.
2. Disegna il grafico dell’effort per visualizzare le otto azioni fondamentali, immaginandone la
collocazione spaziale nella dinamosfera.
3. Prendendo in considerazione un movimento sostenuto (qualità-tempo) e un movimento diretto
(qualità-spazio), esercitati a scambiarne le polarità rispettivamente in improvviso e indiretto.
Descrivi come cambia il movimento e le sensazioni collegate a queste varianti di qualità.
4. Applica il concetto di effort a qualche esempio tratto dal repertorio contemporaneo della danza
che più ti ha colpito.

____________________________
Durata massima complessiva della prova: 6 ore.
È consentito ai candidati, durante lo svolgimento della relazione scritta, usare il dizionario di Lingua inglese.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

