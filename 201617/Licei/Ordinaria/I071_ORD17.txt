Pag. 1/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I071 – ESAME DI STATO DI ISTRUZIONE SECONDARIA SUPERIORE
Indirizzi: LI12, EA08 - SCIENZE UMANE - OPZIONE ECONOMICO SOCIALE
Tema di: DIRITTO ED ECONOMIA POLITICA
Il candidato svolga la prima parte della prova e due tra i quesiti proposti nella seconda parte.
PRIMA PARTE
Non c’è dubbio che uno dei problemi economici più rilevanti di ogni tempo è costituito dalla
disoccupazione. Le sue conseguenze sociali possono essere molto gravi e la condizione di
disoccupato è una delle esperienze più devastanti che un uomo possa sperimentare nel corso della sua
vita. La disoccupazione non è un evento attribuibile al caso: esso è collegato in modo diretto con le
condizioni che un’economia vive in un dato momento.
A questo proposito il candidato osservi con attenzione i due grafici che seguono e che riguardano la
correlazione fra tasso di crescita/decrescita della disoccupazione (asse X) e tasso di crescita/decrescita
del PIL reale (asse Y) in USA (graf. 1) e UK (graf. 2) dal 1955 al 20161.

Graf. 1 - USA

1

Elaborazioni dai dati presenti sul database FRED reperibile all’URL https://www.stlouisfed.org/ (consultato il 27 febbraio 2017)

Pag. 2/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I071 – ESAME DI STATO DI ISTRUZIONE SECONDARIA SUPERIORE
Indirizzi: LI12, EA08 - SCIENZE UMANE - OPZIONE ECONOMICO SOCIALE
Tema di: DIRITTO ED ECONOMIA POLITICA

Graf. 2 - UK

L’economista americano M.A. Okun (1928-1980) negli anni Settanta ipotizzò che fra tasso di crescita
della disoccupazione e tasso di crescita del PIL reale vi fosse una relazione inversa: al crescere del
primo decresceva il secondo e viceversa.
Sulla base di quanto mostrato nei due grafici relativi all’economia americana ed inglese, è possibile
confermare una tale ipotesi? I due grafici sono corredati dalle rispettive linee di tendenza: spieghi il
candidato il significato di tale linee.

Pag. 3/3

Sessione ordinaria 2017
Seconda prova scritta

Ministero dell’Istruzione, dell’ Università e della Ricerca
I071 – ESAME DI STATO DI ISTRUZIONE SECONDARIA SUPERIORE
Indirizzi: LI12, EA08 - SCIENZE UMANE - OPZIONE ECONOMICO SOCIALE
Tema di: DIRITTO ED ECONOMIA POLITICA

SECONDA PARTE
Dopo aver analizzato ed adeguatamente commentato i due grafici e il loro significato generale, il
candidato risponda a due delle domande che seguono.
1. Tenuto conto che gli anni di ciclo economico negativo sono correlati ad un aumento del numero
dei disoccupati, quali sono state le soluzioni che gli economisti keynesiani hanno proposto per
attenuare l’impatto sociale di una tale correlazione?
2. Gli economisti di orientamento monetarista sono stati sempre fortemente contrari alle soluzioni
proposte dai keynesiani; che tipo di alternative sono state indicate da questi autori per risolvere il
problema del rapporto disoccupazione/recessione?
3. Benché non si disponga di dati di lungo periodo relativi all’economia italiana, la correlazione
ipotizzata da Okun sembra essere verificabile anche per altri Paesi e segnatamente per l’Italia;
quali sono i principi di tutela del lavoro e delle condizioni di vita del lavoratore presenti nella
Costituzione Italiana?
4. È possibile individuare un ruolo che la Costituzione assegna allo Stato per limitare i danni
derivanti da eventi recessivi accompagnati da crescita della disoccupazione?

____________________________
Durata massima della prova: 6 ore.
È consentito l’uso del dizionario di italiano.
È consentito l’uso dei seguenti sussidi: Costituzione Italiana; Codice Civile e leggi complementari non commentati.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

