Pag. 1/1

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
I172 – ESAME DI STATO DI ISTRUZIONE SECONDARIA SUPERIORE
Indirizzo: IP03 – SERVIZI SOCIO-SANITARI
ARTICOLAZIONE ARTI AUSILIARIE PROFESSIONI SANITARIE - ODONTOTECNICO
Tema di: SCIENZE DEI MATERIALI DENTALI E LABORATORIO
Il candidato svolga la prima parte della prova e due tra i quesiti proposti nella seconda parte.
PRIMA PARTE
Al termine di ogni operazione, intermedia o conclusiva, è buona norma che l’odontotecnico controlli
il proprio lavoro per individuare eventuali difetti. Ogni lavorazione ed ogni materiale presentano
specifiche criticità. Il candidato evidenzi i possibili errori operativi, i difetti che ne conseguono e le
soluzioni eventualmente praticabili, immaginando di realizzare la base in resina di una protesi totale
mobile, attraverso tradizionale formatura per compressione di un materiale termopolimerizzabile.
Descriva inoltre le caratteristiche delle resine termopolimerizzabili maggiormente utilizzate in ambito
odontotecnico per la costruzione delle protesi totali mobili.
SECONDA PARTE
Il candidato risponda a due, e solo due, dei seguenti quesiti e presenti per ognuno le linee operative
e le motivazioni delle soluzioni prospettate.
1.

Descrivere le principali caratteristiche delle ceramiche feldspatiche e le loro applicazioni in
campo dentale

2.

Indicare le possibili cause di distacco e fessurazioni in una metallo-ceramica

3.

Descrivere le caratteristiche delle resine composite e le loro applicazioni in campo dentale

4.

Quali sono i polimeri utilizzati come materiali da impronta e attraverso quale meccanismo di
presa esplicano la loro azione?

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

