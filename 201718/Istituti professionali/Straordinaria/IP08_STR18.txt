Pag. 1/2

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
IP08 – ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI DEI SERVIZI COMMERCIALI
Il candidato svolga la prima parte della prova e due tra i quesiti proposti nella seconda parte.
PRIMA PARTE
L’analisi di bilancio fornisce importanti indicazioni sulla struttura patrimoniale, economica e
finanziaria di un’azienda. Il candidato, dopo aver definito le diverse modalità di analisi, il loro iter di
svolgimento e le loro diverse finalità, indichi la tipologia dei soggetti che, a vario titolo, hanno un
interesse specifico a conoscere l’andamento dell’azienda. Il candidato, successivamente, elabori gli
schemi sintetici comparati dello Stato patrimoniale riclassificato e del Conto economico a valore
aggiunto riferiti all’impresa industriale Alfa Spa tenendo conto delle seguenti indicazioni ed
assumendo opportunamente ogni altro dato a scelta:

Totale impieghi
Passività consolidate
Indice di rotazione degli impieghi
ROI
Tasso di incidenza della gestione non caratteristica
Patrimonio netto

Anno 2016
5 mln
48%
1,7
8%
0,35
34%

Anno 2017
6,4 mln
36%
1,9
9%
0,40
40%

Analizzi poi, attraverso i principali indici, la struttura patrimoniale, finanziaria ed economica
dell’azienda e presenti una breve relazione di commento.

SECONDA PARTE
1.

Con riferimento all’analisi condotta sull’impresa Alfa Spa, il candidato si soffermi in particolare
sulla considerazione degli indicatori di bilancio che evidenziano il peso degli investimenti e sulla
correlazione con le relative fonti di finanziamento. Evidenzi, inoltre, quali potrebbero essere gli
effetti negativi di un’errata valutazione della qualità e quantità degli investimenti fissi realizzati
da un’azienda.

2.

Sempre con riferimento all’azienda Alfa Spa, il candidato dimostri, con opportuni esempi e
significative ipotesi di variazioni fiscali, le modalità extracontabili di calcolo della base
imponibile IRES, della relativa imposta e ne presenti le rilevazioni contabili.

Pag. 2/2

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
IP08 – ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI DEI SERVIZI COMMERCIALI

3.

Nella contabilità industriale l’imputazione dei costi per commessa, processo o lotto è spesso
preceduta dalla localizzazione dei costi indiretti per centri di costo. Il candidato, dopo aver
sinteticamente illustrato i diversi tipi di centri, nonché la differenza fra centri reali e virtuali,
presenti, con dati opportunamente scelti, un esempio di localizzazione di costi comuni per centri
di costo ipotizzando che la lavorazione del prodotto X avvenga nei reparti A e B e quella del
prodotto Y nel solo reparto B.

4.

Il processo di pianificazione consente alle aziende di definire gli obiettivi strategici di lungo
termine mentre la programmazione si riferisce ad un arco temporale più ristretto. Il candidato si
soffermi in particolare sugli strumenti utilizzati dalla direzione aziendale per conseguire gli
obiettivi di breve termine.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

