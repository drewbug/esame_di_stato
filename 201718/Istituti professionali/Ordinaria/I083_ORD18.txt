Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I083 – ESAME DI STATO DI ISTRUZIONE SECONDARIA SUPERIORE
Indirizzo: IP04 – SERVIZI SOCIO - SANITARI
ARTICOLAZIONE ARTI AUSILIARIE DELLE PROFESSIONI SANITARIE: OTTICO
Tema di: DISCIPLINE SANITARIE – ANATOMIA, FISIOPATOLOGIA OCULARE E IGIENE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Un signore di 75 anni lamenta di avere difficoltà alla guida di notte e, soprattutto, nei sorpassi, perché
gli sembra di non vedere bene l’auto che sopraggiunge. All’esame di controllo, risulta un visus
corretto con lenti a frontale pari a 8/10 ed una pressione endoculare pari a 21mm Hg. Quali esami
strumentali sarebbero utili per ottenere una diagnosi e perché?
SECONDA PARTE
1) Descrivere, in modo sintetico, come si effettua un esame del campo visivo.
2) Elencare e descrivere i tipi più comuni di congiuntiviti acute.
3) Effettuare una breve trattazione sulla degenerazione maculare senile.
4) I continui controlli del fondo oculare nella retinopatia diabetica sono necessari per evidenziare la
progressione della patologia. Descrivi quali possono essere le conseguenze a carico della retina.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

