Pag. 1/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPT4 – ESAME DI STATO DI ISTRUZIONE SECONDARIA SUPERIORE
Indirizzo: IPT4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: TECNICHE DI PRODUZIONE E DI ORGANIZZAZIONE
Il candidato svolga la prima parte della prova e due tra i quesiti proposti nella seconda parte.
PRIMA PARTE
La MID “Make Interior Design” è un’azienda di Fiera di Primiero che intende offrire alla clientela la
possibilità di scegliere da un vasto catalogo una serie di tipologie di prodotti per la decorazione di interni
come parquet, moquettes, piastrelle, tessuti. L’azienda vuole raggiungere il successo grazie ad un dedicato
investimento sulla formazione, necessario al controllo del know how strategico per la gestione delle nuove
tecnologie e agli accordi commerciali presi con i principali produttori nazionali delle materie prime
semilavorate.
Intende proporre quindi un prodotto che fa della personalizzazione il suo punto di forza, selezionando gli
elementi di arredo acquisiti al penultimo ciclo di lavorazione di cui usufruisce, per offrire ai clienti
un'ulteriore possibilità di finissage, ma soprattutto dando loro la possibilità di scegliere la misura e il
disegno stampato o la particolare trama, forma e consistenza, anche per quantitativi minimi.
I punti di forza sono la ricerca sui nuovi materiali e i nuovi cicli di lavorazione e la combinazione di una
pluralità di innovazioni tecnologiche principalmente così definite e strutturate:


Un software dedicato al cliente con un’interfaccia User Friendly che lo guidi step to step nel
processo di creazione e personalizzazione;



L’uso delle stampanti 3D per le Resine e l’argilla e per la prototipazione di alcuni modelli prima
della produzione in larga scala;



Macchine per la tessitura delle varie tipologie di filati disponibili;



Macchine e fresatrici a controllo numerico per alcune particolari lavorazioni o incisioni del legno.

L’azienda ha scelto di eliminare intermediari per la vendita. Il cliente può andare sul sito dell’azienda,
scegliere il formato, caricare l’immagine o il disegno e la trama, i materiali, specificare il numero di pezzi,
che verranno realizzati dopo un paio di settimane attraverso un funzionale sistema di vendita implementate
seguendo il modello di Business to Consumer (B2C) e di logistica integrata sempre nel sistema software
dedicato.
Il candidato descriva ampiamente, con gli strumenti necessari ed i requisiti richiesti, l’idea di progetto sopra
indicata, comprendente la Mission, una breve definizione del business e una valutazione sul vantaggio
strategico. Definisca inoltre le diverse fasi dei lavori in macrofasi realizzando un diagramma di Gant e
definendo un’idea di budget su cui poter operare. Preveda: la realizzazione sistema/processo di produzione
del reparto creativo che guidi all’ideazione e progettazione dei modelli e dei prodotti; una rete di
distribuzione e vendita diretta tramite web hosting, con immagine/comunicazione coordinata e con il
servizio di e-commerce dedicato e sviluppato su una piattaforma web con degli applicativi in grado di creare
un dialogo diretto con il potenziale cliente, come sopra descritto, che potrà personalizzare i modelli on-line
che l’azienda realizzerà e spedirà direttamente.

Pag. 2/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPT4 – ESAME DI STATO DI ISTRUZIONE SECONDARIA SUPERIORE
Indirizzo: IPT4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: TECNICHE DI PRODUZIONE E DI ORGANIZZAZIONE
II candidato deve sviluppare inoltre uno seguenti punti a scelta:
A) Elencare i controlli di qualità che abitualmente vengono effettuati per eseguire lavori di taglio,

tessitura, smaltatura e decorazione dei manufatti, definendo le gamme cromatiche per la decorazione
tenendo conto della reazione delle sostanze coloranti al calore e alla materia cui sono applicati,
prevenendo i rischi chimici determinati dall’uso di sostanze coloranti nocive e tossiche e verificando
la qualità dei manufatti in coerenza con gli standard definiti.
B) Realizzi un bozzetto grafico di un prodotto tipo dell’azienda a sua scelta che preveda: la scheda

tecnica del prodotto corredata da un disegno in piano, dall’indicazione degli accessori impiegati e
dalle lavorazioni, il ciclo di lavorazione in cui stimare i tempi assegnati per ciascuna operazione.
SECONDA PARTE
1. Sono essenzialmente quattro i caratteri che differenziano (sotto il profilo quantitativo e/o qualitativo, a
seconda dei casi) la produzione di servizi da quella di beni. Descrivere le seguenti caratteristiche:
 Intangibilità (immaterialità);
 Simultaneità tra produzione e utilizzazione;
 Interazione tra produttore e utilizzatore;
 Rilievo delle risorse umane.
2. La programmazione della produzione: sistemi pull vs. sistemi push. Il candidato, sviluppi nello
specifico uno dei seguenti punti definendo il significato di:
 Sistemi di gestione della produzione cosiddetti Pull (o a trazione)
 Sistemi di gestione della produzione cosiddetti Push (o a spinta)
3. Il candidato, per il sistema di certificazione Qualità (sistema della certificazione) definisca il
significato di “Livello di servizio”
4. La certificazione Qualità e I processi di valutazione: ispezioni di prodotto, verifiche ispettive,
autovalutazione. Il candidato definisca lo scopo delle ispezioni di prodotto

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

