Pag. 1/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I227 – ESAME DI STATO DI ISTRUZIONE SECONDARIA SUPERIORE
Indirizzo: IPTS - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
OPZIONE PRODUZIONI TESSILI SARTORIALI
Tema di: PROGETTAZIONE TESSILE, ABBIGLIAMENTO, MODA E COSTUME

Il candidato svolga la prima parte della prova e due tra i quesiti proposti nella seconda parte.
PRIMA PARTE
Dopo un’attenta lettura delle sintesi di alcune delle tendenze P/E 2018 presentate dalla rivista “Collezioni
Donna” n.177, il candidato scelga una delle proposte ed elabori:
1. il profilo della collezione specificando genere (womenswear, menswear, teen, etc..), tipo di mercato
(casual, sport, underwear, beachwear, curvy, etc…), target (mass market, esclusivo, medio, alto,
etc…);
2. un moodboard con la relativa cartella colori;
3. una serie di schizzi preliminari con l’indicazione delle linee dei modelli utilizzati;
4. almeno due figurini impaginati in maniera coerente con il mood scelto;
5. una scheda tecnica con il disegno piatto di uno dei capi e l’indicazione dei materiali utilizzati.

Qualcosa di rosso
Rosso è fuoco, per questo simboleggia energia, luce e azione. Rosso è amore passionale, prorompente,
istintivo, violento a volte, è emozione, vivacità, intenso sentimento ma, in tutto ciò, capace di suscitare
anche spiritualità e poesia: il rosso al tramonto. Splendido come un rubino, più prezioso del diamante.
Colori Contemporanei
Rainbow in the sky. Viva il colore, ben venga la variegata tavolozza di un pittore che dipinge il mondo
di giallo canarino, rosa bon bon, azzurro cielo, verde prato regalando anche a noi un poco della sua
creatività. Immergici tu in un mondo caleidoscopico, regalaci un poco di sogni e tanta fantasia. È quello
che da te ci aspettiamo.
Luci e ombre
È il mondo della contrapposizione, ma anche dell’armonia. Colore o non colore? Il bianco li somma tutti
e il nero ne è assenza totale? O è privo di colore il primo e somma di tutti quanti il secondo? Percezioni
personali nelle menti e negli occhi di ciascuno, note che pizzicano corde diverse dentro di noi.
Lascia un messaggio
Inaspettate texture da cui dichiarare il proprio pensiero, tutte le opzioni sono concesse. “La parola
abbaglia e inganna perché è mimata dal viso, perché la si vede uscire dalle labbra, e le labbra piacciono
e gli occhi seducono. Ma le parole nere sulla carta bianca sono l’anima messa a nudo” Guy de
Maupassant.

Pag. 2/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I227 – ESAME DI STATO DI ISTRUZIONE SECONDARIA SUPERIORE

Pag. 3/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I227 – ESAME DI STATO DI ISTRUZIONE SECONDARIA SUPERIORE

Pag. 4/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I227 – ESAME DI STATO DI ISTRUZIONE SECONDARIA SUPERIORE
Indirizzo: IPTS - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
OPZIONE PRODUZIONI TESSILI SARTORIALI
Tema di: PROGETTAZIONE TESSILE, ABBIGLIAMENTO, MODA E COSTUME

PARTE SECONDA
1. In relazione agli elaborati presentati nella prima parte della prova, spiegare le scelte creative e
tecniche effettuate in relazione allo sviluppo del tema, ai colori e alle linee scelte.
2. Il rapporto fra Salvador Dalì ed Elsa Schiaparelli rappresenta un incontro storico fra arte e moda, un
esempio di collaborazione perfetta tra due artisti accomunati da una percezione del mondo che amava
rompere gli schemi e andare oltre. Analizza con esempi concreti come Elsa Schiaparelli sia riuscita a
tradurre le provocazioni degli artisti in accessori e abiti per farne un manifesto di modernità.
3. Descrivi la figura professionale della modellista.
4. Quali strumenti vengono utilizzati nell’illustrazione di moda tradizionale? Quali strumenti sono
invece necessari per realizzare un’illustrazione digitale?

____________________________
Durata massima della prova: 8 ore.
È consentita la consultazione di cataloghi e riviste disponibili nell’istituto sede d’esame, nonché l’utilizzo di tecniche e
strumentazioni, per la riproduzione e l’elaborazione informatica di testi e immagini, accessibili a tutti i candidati nel tempo stabilito
per la prova.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

