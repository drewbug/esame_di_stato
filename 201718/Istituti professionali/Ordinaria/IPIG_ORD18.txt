Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPIG – ESAME DI STATO DI ISTRUZIONE SECONDARIA SUPERIORE
Indirizzo: IPIG – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA GRAFICA
Tema di: TECNICHE DI PRODUZIONE E DI ORGANIZZAZIONE
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Nell’ambito di una campagna di educazione ambientale viene promossa, a livello nazionale, una serie
di incontri nelle scuole primarie, con la distribuzione di 12.000 kit informativi per la raccolta
differenziata. Ogni kit conterrà una locandina a colori, formato A2, destinata all’affissione nelle aule,
con immagini e semplici indicazioni per il corretto conferimento dei rifiuti.
Per la realizzazione dello stampato richiesto viene indetta una gara.
Il candidato, immedesimandosi nel ruolo di responsabile tecnico di un’azienda grafica partecipante
alla gara, nella consapevolezza che dal rapporto qualità/prezzo dipenderà l’assegnazione della
commessa:
 descriva le caratteristiche entipologiche del prodotto grafico, assumendo con motivato criterio i
dati mancanti;
 scelga e illustri il processo tecnologico più idoneo alla sua realizzazione;
 descriva la fase di prestampa, con particolare attenzione ai SW utilizzati;
 elabori il preventivo di spesa.
SECONDA PARTE
1. Disegnare il diagramma di redditività (BEP) ed evidenziare l’area del grafico dove si realizza
profitto, motivando la risposta.
2. Calcolare le segnature totali, ipotizzando l’utilizzo di una macchina da stampa offset 70x100, per
la produzione di un opuscolo autocopertinato che presenta le seguenti caratteristiche:
- numero copie 12.000
- numero pagine 32
- formato chiuso A5
3. Descrivere, avvalendosi della simbologia tecnica, il flussogramma operativo di allestimento (a
scelta), per la realizzazione di un calendario costituito da 6 fogli.
4. Descrivere i costi fissi e i costi variabili sostenuti da un’azienda grafica.
____________________________
Durata massima della prova: 6 ore.
È consentito l’uso di strumenti di disegno, calcolatrici tascabili e del dizionario d’italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.
Non è consentito l’accesso ad INTERNET.

