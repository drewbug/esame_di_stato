Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I172 – ESAME DI STATO DI ISTRUZIONE SECONDARIA SUPERIORE
Indirizzo: IP03 – SERVIZI SOCIO-SANITARI
ARTICOLAZIONE ARTI AUSILIARIE PROFESSIONI SANITARIE - ODONTOTECNICO
Tema di: SCIENZE DEI MATERIALI DENTALI E LABORATORIO
Il candidato svolga la prima parte della prova e due tra i quesiti proposti nella seconda parte.
PRIMA PARTE
Al termine di ogni operazione, intermedia o conclusiva, è buona norma che l’odontotecnico controlli
il proprio lavoro per individuare eventuali difetti. Ogni lavorazione ed ogni materiale presentano
specifiche criticità. Il candidato evidenzi i possibili errori operativi, i difetti che ne conseguono e le
soluzioni eventualmente praticabili, immaginando di dover realizzare una corona in metallo ceramica
stratificando ceramica feldspatica su una sottostruttura in lega vile ottenuta per fusione a cera persa.
Descriva inoltre le caratteristiche delle ceramiche feldspatiche utilizzate in ambito odontotecnico per
il rivestimento estetico di cappette in lega.
SECONDA PARTE
Il candidato risponda a due dei seguenti quesiti e presenti per ognuno le linee operative e le
motivazioni delle soluzioni prospettate.
1.

Illustrare le peculiarità del titanio ed il suo impiego in ambito dentale

2.

Indicare pregi e difetti della zirconia e le sue conseguenti applicazioni in campo dentale

3.

Gli elastomeri impiegati come materiale da impronta a quali requisiti devono rispondere e attraverso
quali meccanismi fanno presa in cavo orale?

4.

Ad una base in resina per una protesi totale mobile vengono adattati i denti preformati. Quali sono le
principali differenze fra quelli in resina e quelli in ceramica?

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

