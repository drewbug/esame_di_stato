Pag. 1/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPA4 – ESAME DI STATO DI ISTRUZIONE SECONDARIA SUPERIORE
Indirizzo: IPA4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA BIOEDILIZIA ED ECOSOSTENIBILITA’
Tema di: PROGETTAZIONE E REALIZZAZIONE DEL PRODOTTO

Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
In una vasta area verde è stata prevista una variante parziale al PRG per la realizzazione di un
Ecoresort ispirato ai principi rispetto dell’ambiente e che offra anche una opportunità di sviluppo
turistico sostenibile e duraturo.
La filosofia che dovrebbe animare la proposta progettuale è quella di realizzare un intervento di ecodesign che possegga elementi formalmente caratterizzati in grado di far presa sull’opinione pubblica
trasformandosi in “moda” trainante.
Gli episodi progettuali, da realizzare ad un solo piano, potrebbero essere concepiti utilizzando
direttrici diverse e non ortogonali, in modo da conferire dinamicità e carattere all’opera pur dando
vita ad un equilibrio che sembri definito dalla natura stessa piuttosto che dalla mano dell’uomo.
Il Resort deve prevedere:


struttura centrale di servizi costituita da reception, zona shopping, bar, ristorante;



bungalows, di diversa tipologia, dimensionati per accogliere da 2 a 4-5 posti letto (tutti dotati
di servizio igienico, cucina e soggiorno);



aree destinate all’attività sportiva (palestra, piscina, etc.);



aree destinate alle attività ricreative all’aria aperta;



piccolo centro benessere;



un doppio sistema di viabilità (che non preveda interferenza): una di distribuzione interna,
riservata alle auto elettriche ed alle bici oltre che ai pedoni, e l’altra riservata alle auto con
funzione di accesso ed uscita dal villaggio e strettamente legata alle aree di sosta.

Il candidato è libero di approfondire uno degli elementi architettonici sopra indicati.
L’idea progetto dovrà comunque essere realizzata con i criteri di ecologia e di efficienza energetica.
Il candidato stabilisca a suo giudizio l’estensione dell’area di intervento ed ogni altro dato da lui
ritenuto necessario oppure utile per la redazione del progetto.
Il candidato è libero di proporre la propria soluzione progettuale con un adeguato numero di elaborati
grafici e con scale di rappresentazione idonee per una facile, rapida e completa comprensione della
proposta.

Pag. 2/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPA4 – ESAME DI STATO DI ISTRUZIONE SECONDARIA SUPERIORE
Indirizzo: IPA4 – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA BIOEDILIZIA ED ECOSOSTENIBILITA’
Tema di: PROGETTAZIONE E REALIZZAZIONE DEL PRODOTTO

SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze e
competenze maturate attraverso le esperienze, qualora effettuate, di alternanza scuola-lavoro, stage
e formazione in azienda.
1.

In riferimento alla soluzione progettuale proposta, il candidato descriva
tecnologie/tecniche che intende adottare per garantire una buona efficienza energetica.

le

2.

Il candidato illustri soluzioni tecnologiche alternative per le chiusure orizzontali degli
edifici (di copertura, intermedie e di base), con riferimento anche alle normative sulle
questioni energetiche.

3.

Il candidato affronti il tema della sostenibilità e la sua influenza sulle forme della
progettazione anche con alcuni schemi grafici esemplificativi.

4.

Il candidato illustri le soluzioni tecniche e morfologiche adottate per il contenimento
energetico e la riduzione degli impatti ambientali in alcuni casi reali.

____________________________
Durata massima della prova: 8 ore.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD (o
programmi di grafica computerizzata equivalenti), ma comunque eseguito in scala.
È consentito anche l’utilizzo di software parametrici purché sia inibito l’impiego di eventuali librerie di “pacchetti” già predisposti per
i particolari costruttivi.
È consentito l’uso del manuale del geometra, di manuali tecnici, prontuari e di calcolatrice non programmabile.
È consentito l’utilizzo delle “librerie” di arredo (che dovranno essere rese disponibili sui computer dalla Commissione prima della data
della prova di esame).
È interdetto l’uso di Internet e di qualunque supporto di dati digitali (chiavette usb, cd, dvd o altro).
Non è consentito lasciare l’Istituto prima che siano trascorse 3 ore dalla dettatura del tema.

