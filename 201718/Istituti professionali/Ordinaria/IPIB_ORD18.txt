Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPIB – ESAME DI STATO DI ISTRUZIONE SECONDARIA SUPERIORE
Indirizzo: IPIB - PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA CHIMICO - BIOLOGICO
Tema di: TECNICHE DI PRODUZIONE E DI ORGANIZZAZIONE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il saccarosio è il dolcificante usato in prevalenza nell’alimentazione umana. Il suo ciclo produttivo
ricorre con considerevole frequenza nei processi di trasformazione. Il candidato illustri il ciclo
produttivo del saccarosio mettendo in evidenza le materie prime utilizzate e la loro preparazione, le
varie fasi chimico-fisiche che portano alla produzione del saccarosio e al suo stoccaggio.
SECONDA PARTE
1. Esporre caratteristiche ed usi del melasso, sottoprodotto ottenuto nel processo produttivo del
saccarosio.
2. Nel processo produttivo del saccarosio illustrare la funzione degli evaporatori ed il loro principio
di funzionamento.
3. Nel corso di un processo produttivo spesso si deve separare un solido da un liquido presenti in una
sospensione; illustrare le varie tecniche utilizzata a tale proposito.
4. Facendo riferimento a esperienze personali maturate in attività di laboratorio o di alternanza
scuola-lavoro presso realtà produttive, esporre le principali fasi operative di un processo, secondo
uno schema a blocchi, che portano alla realizzazione di un prodotto.

____________________________
Durata massima della prova: 6 ore.
È consentito l’uso di manuali relativi alle simbologie UNICHIM, di mascherine da disegno e di calcolatrici tascabili non
programmabili.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

