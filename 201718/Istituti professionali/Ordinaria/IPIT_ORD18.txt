Pag. 1/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPIT – ESAME DI STATO DI ISTRUZIONE SECONDARIA SUPERIORE
Indirizzo: IPIT - PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA TESSILE E SARTORIALE
Tema di: TECNICHE DI PRODUZIONE E DI ORGANIZZAZIONE

Il candidato svolga la prima parte della prova e due tra i quesiti proposti nella seconda parte.
PRIMA PARTE
La reinterpretazione in chiave glamour di due motivi classici, domina le passerelle della P/E 2018: le
righe e i tartan.
Le righe
“Le righe tornano come ogni Primavera-Estate, e le vedremo verticali sia per il giorno con camicie
oversize bicolori che in outfit total striped, sia in abiti da sera color arcobaleno”
Da https://www.lofficielitalia.com/fashion-week/10-tendenze-dalle-passerelle-della-pe-2018

“Grafie, motivi astratti in un mix di giochi o in libertà. Effetti tridimensionali di stampe e strutture,
rilievi e fili flottanti, fantasie di righe e maxi disegnature.”
Da “Collezioni Trends” n.119

Check e Tartan
“Il check lo rivedremo ancora dopo l’inverno, ma in veste leggera e colorata, dalla testa ai piedi
oppure mixato ad altre stampe...giusto per non farsi notare! “
Da https://www.lofficielitalia.com/fashion-week/10-tendenze-dalle-passerelle-della-pe-2018

“…il classico tartan ha davvero trafitto i cuori di quasi tutti gli stilisti delle sfilate primavera/estate
2018, traducendosi in una versione più primaverile e giocosa. Se infatti il tartan richiama subito alla
mente una qualsiasi giornata uggiosa dell’autunno londinese, la moltitudine di accessori e capi in
stampa check disegnati dai designer per la primavera 2018 è molto più leggera e spensierata, e vede la
sua maggiore trasposizione in vestitini, pantaloni e giacche. […] Il tartan, come è naturale che sia,
richiama non solo lo stile londinese posh, ma anche quello anticonvenzionale per eccellenza: il punk”
Da http://www.impulsemag.it/fashion/trends/tendenze-moda-primavera-2018/

IPIT – ESAME DI STATO DI ISTRUZIONE SECONDARIA SUPERIORE

Pag. 2/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
Indirizzo: IPIT - PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA TESSILE E SARTORIALE
Tema di: TECNICHE DI PRODUZIONE E DI ORGANIZZAZIONE

Al candidato si richiede di:
1. Scegliere uno dei due temi proposti, dopo aver analizzato le immagini tratte dalla rivista “Collezioni
Donna” n.177 riportate nelle pagine seguenti. Identificare il profilo della collezione che si intende
progettare specificando genere (womenswear, menswear, teen, etc…), tipo di mercato (casual, sport,
underwear, beachwear, curvy, etc…), target (mass market, esclusivo, medio, alto, etc…).
2. Effettuare una serie di schizzi preliminari con l’indicazione delle linee dei modelli utilizzati.
3. Realizzare almeno due figurini illustrativi con i relativi disegni piatti dei capi e impaginare il tutto in
maniera coerente con il tema.
4. Redigere la scheda tecnica con l’indicazione dei materiali utilizzati di uno dei capi progettati e il ciclo
di lavorazione del medesimo capo.

PARTE SECONDA
1. In riferimento a uno dei capi proposti nella prima parte della prova, indica le prove di controllo qualità
che ritieni opportuno effettuare spiegando brevemente in cosa consistono.
2. Spiega cos’è un disegno tecnico di moda e quali sono i suoi impieghi nelle aziende di abbigliamento.
3. Indicare le differenze, in relazione alla progettazione e alla produzione delle collezioni, tra aziende
che si occupano di Haute Couture e aziende che si occupano di Ready to Wear.
4. Discuti i vantaggi dell’uso di sistemi CAD/CAM per i fashion designer.

____________________________
Durata massima della prova: 8 ore.
È consentita la consultazione di cataloghi e riviste disponibili nell’istituto sede d’esame, nonché l’utilizzo di tecniche e
strumentazioni, per la riproduzione e l’elaborazione informatica di testi e immagini, accessibili a tutti i candidati nel tempo
stabilito per la prova.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 3/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca

Pag. 4/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca

