Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
WPBA – ESAME DI STATO DI ISTRUZIONE SECONDARIA SUPERIORE
Indirizzo: IPBA – PRODUZIONI INDUSTRIALI ARTIGIANALI
ARTICOLAZIONE ARTIGIANATO
Tema di: TECNOLOGIA DEI PROCESSI PRODUTTIVI

Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Un’azienda produttrice di tè festeggerà a breve i suoi 50 anni di attività. In occasione di questo
anniversario, l’azienda intende omaggiare i suoi clienti con una cassetta in legno contenente tisane
pregiate.
È richiesta la decorazione del coperchio (dimensioni: 15 x 10 cm) con elementi ornamentali floreali.
Il candidato, nel rispetto del corso di studi svolto e sulla base delle conoscenze e competenze
specifiche acquisite durante il suo percorso formativo nonché attraverso esperienze realizzate in
contesti operativi, sviluppi il progetto artistico.
Si richiedono i seguenti elaborati:


Schizzi preparatori e schizzo finale del coperchio



Bozzetto eseguito in plastilina oppure particolare dell'opera eseguito con tecnica libera



Relazione illustrativa con descrizione dell’opera, riferimenti alle tecniche specifiche utilizzate e
indicazioni riguardo alla sequenza delle fasi di realizzazione

SECONDA PARTE
1. Il candidato descriva le proprietà fisiche del legno.
2. Il candidato illustri il concetto di pigmento e ne faccia alcuni esempi.
3. Il candidato descriva gli elementi essenziali dell’organizzazione e della pianificazione del progetto
artistico.
4. Il candidato illustri le modalità operative per la documentazione in formato digitale del progetto
svolto.
____________________________
Durata massima della prova: 8 ore.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella
istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

