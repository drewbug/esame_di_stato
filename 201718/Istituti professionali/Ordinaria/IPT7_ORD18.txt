Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPT7 – ESAME DI STATO DI ISTRUZIONE SECONDARIA SUPERIORE
Indirizzo: IPT7 – SERVIZI PER L’AGRICOLTURA E LO SVILUPPO RURALE
Tema di: ECONOMIA AGRARIA E DELLO SVILUPPO TERRITORIALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Un'azienda ad indirizzo misto si estende su 12 Ha di superficie. Nell'azienda è presente una stalla di
vacche da latte con 30 capi in produzione. La superficie è in parte coltivata a colture foraggere e
cerealicole totalmente reimpiegate nell'allevamento, una superficie di 2 Ha è coltivata a vigneto e
2 Ha a meleto.
L'imprenditore, proprietario coltivatore diretto, prende in considerazione l'ipotesi di avviare
un'attività agrituristica di ristorazione in vista anche dell'inserimento del figlio nell'attività aziendale.
Il candidato, dopo aver descritto l'azienda e la sua organizzazione attuale, descriva gli investimenti e
le autorizzazioni necessarie per intraprendere l'attività ipotizzando il possibile reddito netto
dell'imprenditore. Descriva inoltre le strategie di comunicazione previste per pubblicizzare l'attività.

SECONDA PARTE
1.

Quali sono i principali indici di bilancio utilizzati per valutare l'efficienza aziendale?

2.

Cosa si intende per condizionalità? Quali possono essere gli interventi per attuarla?

3.

Cos'è il benchmarking? Quale utilità può avere il suo impiego al fine del miglioramento
dell'efficienza aziendale?

4.

Dopo aver spiegato in cosa consiste la vendita diretta e le procedure per avviarla, si descrivano i
vantaggi che può comportare nel settore agricolo.

____________________________
Durata massima della prova: 6 ore.
È consentito l’uso di prontuari e di calcolatrici non programmabili.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

