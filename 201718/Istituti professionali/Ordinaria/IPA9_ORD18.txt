Pag. 1/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPA9 – ESAME DI STATO DI ISTRUZIONE SECONDARIA SUPERIORE
Indirizzo: IPA9 – MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA INFORMATICA
Tema di: TECNOLOGIE INSTALLAZIONE E MANUTENZIONE
APPARATI IMPIANTI CIVILI INDUSTRIALI – Tipologia B

Il candidato (che potrà avvalersi delle conoscenze e competenze maturate attraverso esperienze di
alternanza scuola-lavoro, stage o formazione in azienda) svolga la prima parte della prova e due
tra i quesiti proposti nella seconda parte.
PRIMA PARTE
La società FastDelivery si occupa della spedizione di pacchi su tutto il territorio nazionale e possiede
proprie sedi operative in molte città italiane. In ciascuna sede, dotata di magazzino, gli addetti si
occupano tra l’altro del ritiro dei pacchi da spedire che vengono loro direttamente affidati dai clienti.
FastDelivery ha un sistema di identificazione dei pacchi che consente all’azienda, ai clienti e ai
destinatari di seguirne la posizione nel loro percorso fino a destinazione.
Quando un cliente vuole spedire un pacco, si reca presso la sede operativa a lui più vicina, dove un
addetto provvede a prendere in carico il pacco, svolgendo le seguenti operazioni:


posizionamento del pacco in un sistema di analisi automatica delle sue caratteristiche fisiche (es.
peso, volume, dimensioni) anche ai fini della determinazione del costo della spedizione;



inserimento a computer dei dati relativi a cliente, destinatario, tipologia di merce spedita;



stampa di un adesivo con codice a barre che viene applicato sul pacco, che codifica le
caratteristiche della spedizione (cliente, destinatario, caratteristiche fisiche del pacco, data e ora
della presa in carico);



invio del pacco al magazzino, tramite uno o più nastri trasportatori, dove il pacco viene stoccato
manualmente dagli addetti.

Successivamente, il pacco viene smistato per la spedizione alla sede operativa di FastDelivery più
vicina al destinatario. A tal fine, al momento opportuno, l’addetto al magazzino provvede alle
seguenti operazioni:


spostamento del pacco dal magazzino al varco di uscita per il carico sul camion che lo trasporterà,
tramite uno o più nastri trasportatori;



rilevazione del codice a barre del pacco in uscita, per il tracciamento della spedizione.

Ogni sede operativa, oltre ai dispositivi meccanici, elettronici ed informatici necessari alle operazioni
sopra descritte, ha una propria rete interna che collega i computer desktop degli uffici amministrativi,
connessa con i dispositivi per l’inserimento dei dati dei pacchi in ingresso e la rilevazione dei codici
di quelli in uscita, oltre ad eventuali dispositivi mobili come tablet o computer portatili interni alla
sede. E’ inoltre presente un server che consente, sia alle altre sedi operative sul territorio italiano sia
a clienti e destinatari dei pacchi, di conoscere lo stato di avanzamento delle spedizioni.

Pag. 2/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPA9 – ESAME DI STATO DI ISTRUZIONE SECONDARIA SUPERIORE
Indirizzo: IPA9 – MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA INFORMATICA
Tema di: TECNOLOGIE INSTALLAZIONE E MANUTENZIONE
APPARATI IMPIANTI CIVILI INDUSTRIALI – Tipologia B
Il candidato, anche servendosi di schemi e rappresentazioni grafiche:
1.

Analizzi la situazione sopra rappresentata e faccia le opportune ipotesi aggiuntive, descrivendo
gli apparati di gestione dei pacchi sia in ingresso che in uscita, identificandone i componenti
meccanici, elettronici ed informatici essenziali.

2.

Descriva una possibile infrastruttura di rete interna alla sede operativa, evidenziandone
componenti e loro modalità di identificazione, cablaggio, eventuale wifi, accesso esterno ad
internet, protocolli di comunicazione, eventuale accesso a sistemi cloud, ecc ….

3.

Discuta gli aspetti relativi alla sicurezza operativa degli apparati descritti al punto 1 in riferimento
alla normativa esistente; descriva le procedure operative in sicurezza per lo smontaggio,
sostituzione e rimontaggio di uno di questi apparati in caso di guasto di un suo componente.

4.

Ipotizzi un contratto di manutenzione e assistenza tecnica, per gli apparati descritti al punto 1
oppure per l’infrastruttura informatica e di rete descritta al punto 2, con le caratteristiche degli
interventi programmati.

5.

Immaginando di essere l’operatore addetto alla manutenzione degli apparati e sistemi descritti ai
punti 1 o 2, riporti almeno quattro termini tecnici in lingua inglese che immagina presenti nei
manuali di tali apparati e sistemi; illustri poi sinteticamente in italiano la realtà a cui tali termini
inglesi si riferiscono, pensando di dovere dare spiegazioni ad un operatore della sede operativa
che non conosce tali termini.

Pag. 3/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPA9 – ESAME DI STATO DI ISTRUZIONE SECONDARIA SUPERIORE
Indirizzo: IPA9 – MANUTENZIONE E ASSISTENZA TECNICA
OPZIONE APPARATI, IMPIANTI E SERVIZI TECNICI INDUSTRIALI E CIVILI
CURVATURA INFORMATICA
Tema di: TECNOLOGIE INSTALLAZIONE E MANUTENZIONE
APPARATI IMPIANTI CIVILI INDUSTRIALI – Tipologia B
SECONDA PARTE
I.

In relazione al tema proposto nella prima parte, si immagini di volere sostituire la gestione
manuale dei pacchi, da parte degli addetti del magazzino, con un sistema automatizzato. Il
candidato descriva i componenti di un magazzino automatico con particolare riferimento allo
stoccaggio dei pacchi, ne evidenzi gli aspetti di sicurezza, ed ipotizzi anche un sistema di
diagnosi multi sensore per controllarne l’operatività.

II.

In relazione al tema proposto nella prima parte, il candidato presenti cosa sono i diagrammi di
Gantt per la gestione di risorse e attività, applicandoli alla gestione dei piani di manutenzione
degli apparati presenti nelle sedi operative.

III.

Il candidato descriva un sistema di certificazione della qualità di propria conoscenza.

IV.

Il candidato descriva l’uso del metodo PERT, applicandolo ad una situazione di project
management di propria conoscenza.

____________________________
Durata massima della prova: 6 ore.
È consentito l’uso di manuali tecnici e di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dall'inizio della prova.

