Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I201 – ESAME DI STATO DI ISTRUZIONE SECONDARIA SUPERIORE
Indirizzo: IPGF – SERVIZI PER L'AGRICOLTURA E LO SVILUPPO RURALE
OPZIONE GESTIONE RISORSE FORESTALI MONTANE
Tema di: AGRONOMIA DEL TERRITORIO MONTANO E SISTEMAZIONI IDRAULICO-FORESTALI

Il candidato svolga la prima parte della prova e due tra i quesiti proposti nella seconda parte.
PRIMA PARTE
Le sistemazioni idraulico-forestali fanno riferimento ad un complesso di basi scientifiche, di
applicazioni tecniche e di normative che mirano alla salvaguardia del territorio.
Il candidato, presa in esame una zona di propria conoscenza, descriva e analizzi in modo critico le
principali sistemazioni, approfondendo le tecniche di realizzazione ed i relativi materiali utilizzabili.

SECONDA PARTE
1. Il candidato illustri i principi e le norme alla base della pianificazione paesistica.
2. Prendendo in considerazione il territorio descritto nella prima parte del tema, il candidato
approfondisca la tematica della stabilizzazione degli alvei e le possibili tipologie di interventi
strutturali.
3. Il candidato sviluppi un’esemplificazione di un intervento di recupero di area degradata,
attraverso le opere di sistemazioni idraulico-forestali, facendo riferimento anche ad eventuali
esperienze extra-scolastiche (alternanza scuola-lavoro, stage, tirocini, …).
4. Il candidato, anche alla luce di eventuali esperienze extrascolastiche, approfondisca gli aspetti
della canalizzazione e dei sistemi drenanti con materiali geosintetici e fibre naturali.

_____________________
Durata massima della prova: 6 ore.
È consentito l’uso di manuali tecnici e prontuari.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

