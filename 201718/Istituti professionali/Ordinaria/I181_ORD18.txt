Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I181 – ESAME DI STATO DI ISTRUZIONE SECONDARIA SUPERIORE
Indirizzi: IPAF – PRODUZIONI INDUSTRIALI E ARTIGIANALI
ARTICOLAZIONE INDUSTRIA
OPZIONE ARREDI E FORNITURE D'INTERNI
IPIA – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA ARREDI E FORNITURE D'INTERNI
Tema di: TECNICHE DI PRODUZIONE E DI ORGANIZZAZIONE
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Il candidato sviluppi il progetto relativo alla realizzazione di un tavolino da salotto con almeno una
delle seguenti opzioni:
- tavolino con rotelle
- tavolino con piccoli cassetti
- tavolino componibile.
Il manufatto sarà prodotto in 100 esemplari.
La scelta tipologica e la scelta dei materiali di struttura e di finitura sono a discrezione del candidato.
Si richiedono:
a. disegno di assieme, rappresentato in proiezioni ortogonali, completo delle opportune sezioni con
evidenziato almeno un particolare costruttivo
b. disegni di fabbricazione, redatti nel rispetto delle norme UNI, di due componenti significativi del
progetto
c. ciclo di lavorazione relativo a uno dei due componenti prescelti
d. relazione descrittiva sulle scelte operate, in particolare per quanto riguarda i materiali e gli
accessori per l’assemblaggio degli elementi componenti.
SECONDA PARTE
1. Lavorazioni di fresatura in concordanza e in discordanza: vantaggi e svantaggi.
2. Diagramma di saturazione e procedure per migliorare l’utilizzo di una linea produttiva.
3. Rigidità e flessibilità di un sistema produttivo.
4. Limitazione delle emissioni di COV in atmosfera derivanti da trattamenti superficiali chimici.
____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella istituzione
scolastica.
Non è consentito lasciare l’Istituto prima che siano trascorse 3 ore dalla dettatura del tema.

