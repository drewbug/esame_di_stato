Pag. 1/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPBD – ESAME DI STATO DI ISTRUZIONE SECONDARIA SUPERIORE
Indirizzo: IPBD – SERVIZI SOCIO - SANITARI
Tema di: IGIENE E CULTURA MEDICO-SANITARIA
Il candidato svolga la prima parte della prova e due tra i quesiti proposti nella seconda parte.
PRIMA PARTE

Secondo una stima del Censis la disabilità, a causa dell’invecchiamento e dell’aumento delle
patologie cronico-degenerative, è in significativo e preoccupante aumento 6,7% (circa 4,1 milioni di
persone nel 2010), 7,9% nel 2020 (pari a 4,8 milioni di persone) e 10,7% nel 2040 (pari a 6,7 milioni
di persone) un incremento destinato a creare una fortissima pressione sul versante della domanda di
servizi.
CASO
Paola ha 81 anni ed abita con la figlia Anna in una casetta indipendente alla periferia di una piccola
città che dista venti chilometri da Milano.
Paola è molto affezionata alla sua casa, in cui conserva i ricordi di una vita, anche se è dispiaciuta per
la mancanza di vicini.
Anna lavora a Milano, che raggiunge con il treno tutti i giorni.
Paola vive con una pensione esigua e la figlia, che lavora presso una famiglia come colf, percepisce
un modesto stipendio.
Paola è affetta da una grave forma di artrosi che ha colpito le articolazioni delle spalle, che le
impedisce di soddisfare in modo autonomo le esigenze basilari della vita; non può contare sull’aiuto
della figlia per gran parte della giornata, né possiede i soldi sufficienti per provvedere con servizi a
pagamento.

Pag. 2/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPBD – ESAME DI STATO DI ISTRUZIONE SECONDARIA SUPERIORE
Indirizzo: IPBD – SERVIZI SOCIO - SANITARI
Tema di: IGIENE E CULTURA MEDICO-SANITARIA
La malattia e la solitudine vissute durante la giornata, fino all’arrivo della figlia intorno alle 17, le
causano crisi di pianto, riduzione dell’appetito, tristezza. Anna è molto preoccupata per la situazione
della madre, spesso sola e ammalata.
Nel territorio è presente una rete di servizi socio-sanitari-assistenziali.
Anna decide di rivolgersi ai servizi per chiedere aiuto.
Il candidato indichi, motivandone la scelta, qual è il servizio rispondente al caso proposto ed ipotizzi
un piano di intervento assistenziale, tenendo presenti tutte le risorse che tale servizio è in grado di
offrire.

SECONDA PARTE

1.

L’Unità Multidisciplinare per l’Età Evolutiva (UMEE) è un servizio specifico per i disabili di
età inferiore ai 14 anni; svolge funzioni di “Sportello unico”, si occupa cioè di tutto ciò di cui ha
diritto e bisogno il disabile, prendendo in carico la gestione e il coordinamento degli interventi
da attivare. Il candidato indichi quali figure professionali sono presenti nell’UMEA e quali azioni
svolge tale Unità.

2.

Il candidato indichi quali sono le funzioni del Consultorio familiare.

3.

Il candidato indichi quali servizi offrono le Residenze Sanitarie Assistenziali (RSA).

4.

Il candidato indichi quali sono e in cosa consistono le fasi di un progetto di intervento.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

