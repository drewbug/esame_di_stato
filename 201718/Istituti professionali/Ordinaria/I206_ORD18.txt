Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I206 – ESAME DI STATO DI ISTRUZIONE SECONDARIA SUPERIORE
Indirizzo: IPVP – SERVIZI PER L'AGRICOLTURA E LO SVILUPPO RURALE
OPZIONE VALORIZZAZIONE E COMMERCIALIZZAZIONE DEI PRODOTTI
AGRICOLI E DEL TERRITORIO
Tema di: VALORIZZAZIONE DELLE ATTIVITA’ PRODUTTIVE E LEGISLAZIONE NAZIONALE
E COMUNITARIA

Il candidato svolga la prima parte della prova e due tra i quesiti proposti nella seconda parte.
PRIMA PARTE
L’agricoltura biologica sfrutta la naturale fertilità del suolo e limita o esclude l’utilizzo di prodotti di
sintesi con l’obiettivo di salvaguardare l’ambiente in cui si vive.
Il candidato, dopo aver illustrato il concetto di qualità, definisca le caratteristiche dei prodotti
agroalimentari sviluppando il quadro normativo comunitario, nazionale e regionale.
Successivamente esamini i principi della produzione biologica e, in riferimento ad un prodotto tipico
di una zona di propria conoscenza, ne illustri le informazioni obbligatorie da riportare in etichetta in
ottemperanza alla normativa vigente.

SECONDA PARTE
1. Le filiere agroalimentari: classificazione, controlli, tracciabilità e canali di distribuzione. Il
candidato tratti tale tematica anche in relazione ad eventuali esperienze extra-scolastiche
(alternanza scuola-lavoro, stage, tirocini, …).
2. Il candidato illustri i principali cambiamenti introdotti dalla nuova PAC 2014-2020.
3. I rifiuti agricoli: classificazione e modalità di smaltimento; il candidato tratti la tematica e sviluppi
un’esemplificazione con riferimento alla zona descritta nella prima parte del compito.
4. Gli enti con competenze amministrative territoriali: classificazione e relative funzioni, in
collegamento con le attività produttive in campo agricolo.

_____________________
Durata massima della prova: 6 ore.
È consentito l’uso di manuali tecnici e prontuari.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

