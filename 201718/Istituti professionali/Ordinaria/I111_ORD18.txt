Pag. 1/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I111 – ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ACCOGLIENZA TURISTICA
Tema di: DIRITTO E TECNICHE AMMINISTRATIVE DELLA STRUTTURA RICETTIVA
Il candidato svolga la prima parte della prova e due tra i quesiti proposti nella seconda parte.
PRIMA PARTE

“progettazione dei servizi turistici per valorizzare
le risorse ambientali, storico-artistiche, culturali ed enogastronomiche del territorio”
Documento n.1
BE-ITALY INDAGINE SULL’ATTRATTIVITÀ DEL PAESE
ITALIA PRIMA META DESIDERATA DAL 37% DELLA POPOLAZIONE MONDIALE, 32% STATI
UNITI, 31% AUSTRALIA
Roma, 20 Novembre 2017
Alla domanda “Se vincesse una vacanza premio all’estero, dove vorrebbe andare?” il 37% della
popolazione mondiale risponde “In Italia” (41% tra i ceti elevati), il 32% gli Stati Uniti, il 31%
l’Australia.
Inoltre, l’Italia è anche il primo Paese al mondo che viene associato a qualità della vita, creatività e
inventiva, davanti a Canada, Australia, Cina e Stati Uniti.
I dati emergono dall’indagine “Be-Italy” commissionata da ENIT Agenzia Nazionale del Turismo
all’istituto di ricerca IPSOS, che ha indagato la percezione e l’immagine dell’Italia in 18 Paesi stranieri
con una survey1 di 500 interviste online per paese, di cui 200 a ceti elevati.
Il nostro Paese, si legge ancora nella ricerca, è il terzo più conosciuto al Mondo (45% sul totale della
popolazione mondiale) dopo USA (49%) e UK (47%). I ceti elevati hanno maggiore conoscenza
dell’Italia (65%).
La Germania fa registrare il più alto tasso di conoscenza della Penisola (21%), superando Francia (18%),
Regno Unito (16%), Usa (16%) e India (15%).
Ha dichiarato Giovanni Bastianelli, Direttore esecutivo di ENIT commentando i risultati della ricerca di
IPSOS/ENIT: “Un dato sicuramente positivo è quello del consolidamento della domanda da parte dei
mercati maturi e dell’elevato potenziale di sviluppo che si sta esprimendo a livello di prospect2. Nello
stesso tempo stiamo assistendo a un’evoluzione strutturale dell’industria turistica e della modalità di
fruizione del Paese Italia. Il profilo del Brand Italia – ha sottolineato Bastianelli - viene valorizzato grazie
all’associazione a nuovi valori che si vogliono vivere soggiornando nel Bel Paese: il radicamento
identitario, la forza inclusiva, il territorio, l’italian way of life, il food, la dimensione slow. Occorre
dunque proseguire nella direzione di fare fronte ad una nuova tipologia di domanda, la differenziazione
dell’offerta, e l’accelerazione della leva della commercializzazione. Solo così l’Italia può mantenere e
accrescere il ruolo di main player3 a livello globale.
[…]
Fonte: “Enit, Agenzia Nazionale del turismo, in:
www.enit.it/it/pressroomonline/.../2995-be-italy-indagine-sull-attrattivita-del-paese.html

per “survey” si intende una indagine - sondaggio
per “prospect” si intende il cliente potenziale, che può acquistare un bene o un servizio
3
per “main player” si intende l’attore principale
1
2

Pag. 2/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I111 – ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ACCOGLIENZA TURISTICA
Tema di: DIRITTO E TECNICHE AMMINISTRATIVE DELLA STRUTTURA RICETTIVA

Documento n.2
WORLD TRAVEL MARKET 2017
Londra 6 – 8 novembre
E’ L’ITALIA LA META PIÙ SOGNATA AL MONDO
ENIT al WTM di Londra per promuovere le eccellenze di un Paese straordinario
[…]

“Quando si parla di turismo – ha dichiarato il consigliere ENIT Fabio Maria Lazzerini – mi piace dire che
l’Italia è una superpotenza, grazie soprattutto alla sua capacità di stupire continuamente. I dati continuano
a registrare un trend positivo, questo perché, aldilà dell’immenso patrimonio artistico, naturale e culturale,
ciò che il turista trova in Italia non c’è da nessun’altra parte al mondo: l’Italian Way of Life, il piacere di
fermarsi e assaporare uno stile di vita unico. In questo contesto abbiamo un lavoro importante da portare
avanti: quello di bilanciare e gestire i flussi, promuovendo nuovi itinerari al di fuori delle destinazioni più
tradizionali e affollate, sfruttando in sinergia tutti i cluster4 che abbiamo individuato”.
[…]
“Abbiamo finalmente fatto un lavoro di regia con le Regioni – ha dichiarato il Ministro dei Beni e delle
Attività Culturali e del Turismo Dario Franceschini – e oggi al World Travel Market di Londra si
promuove al mondo l’Italia nel suo complesso e non le singole regioni separatamente. Il piano strategico
del Turismo che guiderà il nostro lavoro nei prossimi anni si basa sulla necessità di governare la crescita
di un settore in grande sviluppo: un ottimo lavoro è stato fatto nel 2017 con l’anno dei borghi, ieri
abbiamo presentato il portale dei cammini e il 2019 sarà l’anno del turismo lento, un ulteriore modo – ha
concluso il Ministro – per valorizzare i territori italiani meno conosciuti dal turismo internazionale e
rilanciarli in chiave sostenibile”. […]
Fonte: “Italia, Agenzia Nazionale del turismo Enit”, in:
www.enit.it/it/pressroomonline/comunicati.../2984-world-travel-market-2017.html

TEMA
I documenti sopra riportati sottolineano l’eccellenza dell’offerta turistica del nostro Paese, soprattutto per
la non comune capacità che ha l’Italia di proporre un “turismo integrato”. Il corso quinquennale che hai
seguito ti ha preparato a “promuovere e potenziare il turismo integrato”.
All’operatore nel settore turistico – alberghiero viene richiesto, da un lato, di conoscere gli elementi
fondamentali
del
“macro-ambiente”
della
promozione
turistica
(ad
es.
normative
europee/nazionali/regionali, risorse storiche, ricchezze naturali e artistiche, enogastronomia, costumi …);
dall’altro, di potenziare l’offerta alberghiera e turistica, inserendosi in uno specifico mercato (microambiente) e valorizzando le “esperienze” legate alle caratteristiche del territorio e alla tipicità della
clientela che chiede sempre più servizi creati sulla base delle proprie esigenze.

4

per “cluster” si intende un gruppo di persone con caratteristiche simili, che viene utilizzato nelle ricerche di mercato

Pag. 3/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I111 – ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ACCOGLIENZA TURISTICA
Tema di: DIRITTO E TECNICHE AMMINISTRATIVE DELLA STRUTTURA RICETTIVA
Predisponi un “pacchetto vacanza tutto compreso” e, a tal fine, stendi una relazione sviluppando i
seguenti punti:
a) riferisci, con indicazioni essenziali, la normativa di settore che ritieni indispensabile conoscere per
operare nel mercato turistico italiano e in quello della Regione di appartenenza;
b) descrivi le caratteristiche di una destinazione turistica della tua Regione;
c) con riferimento al territorio selezionato, effettua un’analisi di mercato, dalla domanda della
potenziale clientela alla tipologia di offerta già presente sul territorio e al posizionamento dei
concorrenti nell’area considerata;
d) dopo aver scelto un target di clientela, sviluppa un prodotto/servizio, che risponda ai criteri del
“turismo sostenibile” e determina i relativi costi di produzione e prezzo di vendita;
e) calcola il numero minimo di pacchetti da vendere per avere il “break even point”;
f) riferisci le strategie di comunicazione che intendi adottare per un’efficace commercializzazione del
prodotto.
Nello svolgimento della Relazione ti è data facoltà di fare riferimento anche alle conoscenze e/o
competenze acquisite nel percorso di Alternanza Scuola – Lavoro.

SECONDA PARTE
Il candidato svolga due quesiti scelti tra i seguenti, utilizzando per ciascuno non più di venti righe.
È data facoltà di fare riferimento anche alle conoscenze e/o competenze acquisite nel percorso di
Alternanza Scuola – Lavoro.
1. Per la promozione di una destinazione turistica si ritiene necessaria una stretta collaborazione tra enti
pubblici e privati. Il candidato riferisca le motivazioni, sia di carattere promozionale, sia di carattere
finanziario, che rendono produttiva l’integrazione tra enti pubblici e imprese.
2. Il candidato riporti gli elementi fondamentali del contratto di vendita di un pacchetto turistico.
3. L’imprenditore, dopo aver definito e verificato la fattibilità dell’idea imprenditoriale, procede agli
adempimenti relativi all’avvio della struttura produttiva.
Si descrivano le principali operazioni di questa fase.
4. Nel “business plan” i preventivi di impianto svolgono un ruolo importante: il candidato descriva le
finalità dei documenti principali, evidenziando anche i collegamenti tra gli stessi.
____________________________
Durata massima della prova: 6 ore.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

