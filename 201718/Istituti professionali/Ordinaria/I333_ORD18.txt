Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I333 – ESAME DI STATO DI ISTRUZIONE SECONDARIA SUPERIORE
Indirizzi: IPLI - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
Tema di: LABORATORIO DI LIUTERIA
Il candidato in relazione alla articolazione frequentata svolga una delle seguenti proposte.
Proposta n. 1
Articolazione A – Costruzione degli strumenti ad Arco Moderno
Nella fase di costruzione di un violino si deve procedere al disegno, al piazzamento, al taglio e alla
finitura dei fori armonici (effe) della tavola.
Data una tavola di violino in abete precedentemente finita, sia esternamente sia internamente, il
candidato, dopo aver disegnato l’esatto piazzamento, con apposita dima, dei fori armonici ne esegua il
taglio e la rifinitura utilizzando gli attrezzi idonei allo scopo. Prima di passare alla fase esecutiva, il
candidato elabori e descriva un piano di lavoro indicando dettagliatamente tutte le operazioni che intende
eseguire e gli attrezzi che ritiene idonei al taglio e alla rifinitura.

Proposta n. 2
Articolazione B – Riparazione e Manutenzione degli strumenti ad Arco
Il candidato proceda alla chiusura degli otto fori dei piroli di una testa di violino non verniciata con tappi
di acero a taglio radiale. Successivamente, dopo aver incollato e portati i tappi a livello, esterno ed
interno, della ganascia, il candidato deve riposizionare i nuovi fori, aprirli ed alesarli in asse con la
mezzaria. Nelle varie fasi di lavorazione, il candidato descriva il piano di lavoro indicando
dettagliatamente tutte le operazioni che intende eseguire e gli attrezzi che ritiene necessari.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se la
prova stessa è conclusa.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

