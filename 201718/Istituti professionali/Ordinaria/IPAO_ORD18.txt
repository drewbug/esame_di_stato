Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPAO – ESAME DI STATO DI ISTRUZIONE SECONDARIA SUPERIORE
Indirizzo: IPAO – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
OPZIONE PRODUZIONI ARTIGIANALI DEL TERRITORIO
CURVATURA METALLI - OREFICERIA
Tema di: PROGETTAZIONE E REALIZZAZIONE DEL PRODOTTO
Il candidato svolga la prima parte della prova e due tra i quesiti proposti nella seconda parte.
PRIMA PARTE
Un noto brand di oreficeria vuole realizzare una nuova linea di gioielli ispirata alle forme
geometriche, in cui il rigore e la regolarità si coniugano con la complessità e la varietà. La linea
comprenderà collane e bracciali basati sulla ripetizione di elementi modulari; gli stessi elementi
modulari, in forma ingrandita e/o con particolari effetti di accostamento e di ripetizione, saranno
utilizzati anche per anelli e spille.
Il candidato, sulla base delle conoscenze e competenze acquisite durante il corso di studi anche grazie
a esperienze formative realizzate in contesti operativi, elabori un progetto di elemento modulare e
proponga per questa collezione alcuni prodotti a sua scelta tra quelli sopra menzionati.
Si richiede la produzione dei seguenti elaborati:
 schizzi preparatori
 bozzetto eseguito a mano o al computer
 relazione illustrativa dell’iter progettuale e breve descrizione delle successive fasi di lavorazione
del prodotto.
SECONDA PARTE
1. Differenze tra produzione industriale e artigianale in oreficeria.
2. Recupero del grappolo e sgrappolatura: processi e attrezzature.
3. Le leghe in metallurgia; definizione, caratteristiche, proprietà.
4. La lavatrice ad ultrasuoni: caratteristiche e DPI (Dispositivi di protezione individuali) per l’uso.

____________________________
Durata massima della prova: 8 ore.
È consentito l’uso del dizionario di italiano e lingua straniera.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito soltanto l’uso della strumentazione, anche informatica, disponibile nella istituzione scolastica.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

