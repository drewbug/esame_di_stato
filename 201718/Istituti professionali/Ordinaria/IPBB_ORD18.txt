Pag. 1/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPBB – ESAME DI STATO DI ISTRUZIONE SECONDARIA SUPERIORE
Indirizzo: IPBB – SERVIZI COMMERCIALI
Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Una giovane coppia, Laura e Marco, sta studiando la possibilità di intraprendere un’attività di produzione
di mobili per l’arredamento della casa. Lei ha esperienza nel settore del restauro di mobili antichi mentre il
ragazzo è un falegname con vari anni di esperienza avendo lavorato al fianco del padre.
Essendo entrambi molto sensibili al rispetto dell’ambiente, la loro idea è di realizzare mobili ecologici
adoperando solo legno massiccio certificato e proveniente da coltivazioni controllate. Tutti i loro prodotti
saranno realizzati con materiali naturali e assemblati senza parti in metallo né colla. Le vernici saranno di
tipo naturale prodotte senza uso di solventi.
Dispongono di un capitale iniziale di 70.000 € e di un fabbricato da adibire a laboratorio valutato 200.000€.
Decidono pertanto di costituire una srl che prevede i seguenti investimenti
PIANO DEGLI INVESTIMENTI
Mobili e macchine d’ufficio
Costi d’impianto
Impianti e Macchinari
Software
Attrezzature

20.000€
5.000€
60.000€
2.000€
20.000€

Oltre agli investimenti iniziali si prevedono i seguenti costi di gestione:
 Materiale di consumo e materie prime per un importo di 480.000 €.
 Spese annue di telefonia e internet pari a 1.500€
 Costo annuo per l’energia elettrica pari a 6.500€
 Oneri finanziari pari a 1.100€
 Spese per consulenze varie pari a 5.400 €
 Spese di pubblicità e marketing pari a 10.000€
 Quote di ammortamento pari a 15.300€
Per il primo esercizio si stimano ricavi pari 200.000€.
Tutto ciò premesso, il candidato elabori il relativo Piano d’impresa (Business Plan):
 Presenti in forma sintetica il progetto imprenditoriale che tenga conto della mission aziendale
 Presenti l’analisi del mercato di sbocco e della concorrenza
 Analizzi e definisca il segmento di mercato
 Predisponga lo stato patrimoniale in forma abbreviata
 Predisponga il conto economico in forma sintetica


Calcoli il punto di equilibrio (break even point).

Pag. 2/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPBB – ESAME DI STATO DI ISTRUZIONE SECONDARIA SUPERIORE
Indirizzo: IPBB – SERVIZI COMMERCIALI
Tema di: ECONOMIA AZIENDALE
SECONDA PARTE
1. Il candidato presenti il calcolo e l’interpretazione del ROE e del ROI.
2. Il candidato elabori, in occasione dell’apertura della nuova società, un piano di marketing specificando

quali canali di comunicazione ritenga più idonei per far conoscere i prodotti proposti.
3. Il candidato elabori il progetto per la creazione di un evento in occasione del lancio dei nuovi prodotti.
4. Il candidato illustri le differenze tra le società di persone e quelle di capitali. Inoltre scelga la forma

societaria più opportuna alla luce del caso analizzato soffermandosi sulle ragioni che lo hanno portato
a tale scelta.

____________________________
Durata massima della prova: 6 ore.
È consentita soltanto la consultazione del Codice Civile non commentato e l’uso di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

