Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPC8 – ESAME DI STATO DI ISTRUZIONE SECONDARIA SUPERIORE
Indirizzo: IPC8 – SERVIZI COMMERCIALI
CURVATURA TURISMO
Tema di: TECNICHE PROFESSIONALI DEI SERVIZI COMMERCIALI

Il candidato svolga la prima parte della prova e due tra i quesiti proposti nella seconda parte.

PRIMA PARTE
Negli ultimi anni anche nel settore turistico e ricettivo si registra una propensione al superamento
dell’individualismo imprenditoriale che ha modificato la micro competitività in una logica di
aggregazione tra imprese. Tra i diversi fattori che hanno contribuito ad orientare gli imprenditori verso
queste scelte, appare significativo il concetto di “prodotto allargato” che, nel tempo, ha visto ampliare
con altri prodotti e servizi l’offerta principale. In questo scenario il franchising può costituire una forma
di aggregazione in grado di diminuire il rischio d’impresa. Il candidato, analizzi i possibili obiettivi
aziendali perseguibili con l’affiliazione in franchising sotto l’aspetto:
a) della gestione tecnica, evidenziando i vantaggi in termini di razionalizzazione dei servizi, di
elevazione della produttività, della realizzazione di economie di scala e di riduzione dei costi;
b) della gestione commerciale e finanziaria;
c) dell’immagine aziendale legata al marchio di rete;
d) delle reti di informazione e comunicazione.

SECONDA PARTE
1. Illustrare i principali vantaggi del franchisee e del franchisor con riferimento ad un’impresa del settore
turistico o ricettivo.
2. Descrivere i principali vantaggi, derivanti dall’affiliazione in franchising, per lo sviluppo delle
politiche di marketing riferite ad una struttura turistico-ricettiva.
3. Programmare un piano di interventi per abbattere i costi derivanti dai consumi energetici degli
impianti, anche tramite l’impiego di fonti rinnovabili e delle nuove tecnologie impiantistiche.
4. Rappresentare graficamente il ciclo di vita del prodotto turistico, descrivendone le fasi e le possibili
strategie da impiegare per la diversificazione e/o il rilancio del prodotto stesso.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

