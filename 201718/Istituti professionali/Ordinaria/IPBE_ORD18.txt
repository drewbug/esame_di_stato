Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
IPBE – ESAME DI STATO DI ISTRUZIONE SECONDARIA SUPERIORE
Indirizzo: IPBE – MANUTENZIONE E ASSISTENZA TECNICA
Tema di: FISICA APPLICATA
Il candidato svolga la prima parte della prova e due tra i quesiti proposti nella seconda parte.
PRIMA PARTE
Una linea elettrica monofase lunga 400 m alimenta un carico che assorbe una corrente I = 22 A. La linea
presenta una resistenza rL =4,61 Ω/km.
Il candidato, fatte le ulteriori ipotesi ritenute necessarie,


calcoli l’energia dispersa dalla linea ogni giorno per effetto Joule e quanto tempo servirebbe, se si
riuscisse a sfruttare tutto questo calore, per aumentare la temperatura di 100 litri d’acqua (4,18 J/g°C)
da 20°C a 40°C;



determini il rendimento della linea sapendo che la potenza a destinazione vale 5.000 W;



descriva i fenomeni legati alle forze che agiscono su i due conduttori;



illustri gli effetti capacitivi e induttivi (e autoinduttivi) della linea;



indichi vantaggi e svantaggi di raddoppiare la sezione dei cavi per trasportare la solita corrente.

SECONDA PARTE
Il candidato, fatte le ulteriori ipotesi ritenute necessarie, risponda a 2 dei quesiti 4 seguenti.
1.
2.
3.

4.

Il candidato descriva il funzionamento delle pale eoliche anche in riferimento alle trasformazioni
energetiche.
Il candidato descriva la struttura di un transistor BJT, illustri le possibili applicazioni e in particolare
come può essere utilizzato come interruttore.
Un corpo di massa M1 = 10 kg scivola senza attrito su un piano inclinato partendo da fermo, da
un’altezza pari a 3 m. Il piano ha un’inclinazione pari a 45°. Il candidato determini l’energia posseduta
dal corpo quando arriva ai piedi del piano. Ipotizzando che il corpo prosegua il suo moto sul piano
orizzontale senza attrito e urti in modo anelastico un altro corpo fermo con massa M2= 5 kg, il candidato
determini la velocità dei 2 corpi dopo l’urto e, infine, illustri cosa cambierebbe se il piano orizzontale
presentasse un coefficiente di attrito α.
Una mole di gas perfetto monoatomico compie un ciclo termodinamico formato dalle seguenti 3
trasformazioni tra i punti ABC: la prima dal punto A in B è una trasformazione isobara, la seconda da
B verso C è invece una trasformazione isoterma infine l’ultima da C verso A è una trasformazione
isocora.
Nel punto A VA = 3 m3 PA = 300kPa, in B VB = 9 m3 mentre in C PC = 600kPa.
Il candidato rappresenti sul piano il ciclo termodinamico, determini la temperatura in A e B
(R = 8,31 J/mol°K), il calore scambiato nella trasformazione AB; indichi, infine, come calcolare il
rendimento del ciclo.

____________________________
Durata massima della prova: 6 ore.
È consentito l’uso di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

