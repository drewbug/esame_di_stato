Pag. 1/1

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
I181 – ESAME DI STATO DI ISTRUZIONE SECONDARIA SUPERIORE
Indirizzi: IPAF – PRODUZIONI INDUSTRIALI E ARTIGIANALI
ARTICOLAZIONE INDUSTRIA
OPZIONE ARREDI E FORNITURE D'INTERNI
IPIA – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA ARREDI E FORNITURE D'INTERNI
Tema di: TECNICHE DI PRODUZIONE E DI ORGANIZZAZIONE
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Un’azienda specializzata in forniture di elevata gamma qualitativa riceve una commessa per produrre
un lotto di 80 mobili secretaire a cassetti. L’elemento deve essere predisposto per organizzare e
riordinare oggetti d’uso quotidiano e non, con eventuali piani per collocare libri e volumi di piccole
dimensioni. Le dimensioni di massima del prodotto dovranno essere le seguenti: lunghezza 500 mm,
altezza 1600 mm, profondità 500 mm.
Il manufatto sarà realizzato in legno e/o derivati a scelta del candidato. Altri materiali di diversa
tipologia possono essere utilizzati per le parti complementari.
Si richiedono:
a. progetto di massima, con le necessarie viste in proiezione e sezioni
b. disegni di fabbricazione, redatti nel rispetto delle norme UNI, di due componenti significativi del
progetto
c. ciclo di lavorazione relativo ad uno dei componenti prescelti, completo dei tempi necessari per le
singole fasi di lavorazione
d. relazione sulle scelte tecniche operate, in particolare per quanto concerne i materiali e le finiture
superficiali.
SECONDA PARTE
1. Parametri di taglio e durata dell’utensile.
2. Classificazione e descrizione dei costi di produzione.
3. Miglioramento della qualità del prodotto e del processo.
4. Descrizione e scopo dei dispositivi per il trattamento dell’aria compressa in un impianto di
distribuzione.
____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella istituzione
scolastica.
Non è consentito lasciare l’Istituto prima che siano trascorse 3 ore dalla dettatura del tema.

