Pag. 1/2

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
IP08 – ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI DEI SERVIZI COMMERCIALI
Il candidato svolga la prima parte della prova e due tra i quesiti proposti nella seconda parte.
PRIMA PARTE
Nell’ambito dell’attività di programmazione a breve termine, il budget rappresenta un importante
strumento che consente di individuare gli obiettivi fondatamente perseguibili in relazione alla
situazione interna ed esterna all’azienda. Il budget economico generale è, in particolare, il documento
che raccoglie e rielabora i diversi budget settoriali al fine di esprimere la situazione economica di
previsione nell’orizzonte temporale di riferimento. Il candidato svolga le proprie riflessioni al
riguardo, illustrando il significato e la funzione dei diversi budget settoriali e il processo logico che
conduce alla determinazione del risultato economico di previsione. Di seguito, sulla base di dati
opportunamente scelti e con riferimento all’azienda industriale Alfa Spa di nuova costituzione,
proceda alla determinazione dei principali budget settoriali e del budget economico generale.

SECONDA PARTE
1) Il candidato, con riferimento all’azienda Alfa, ipotizzi che dall’analisi dei dati a consuntivo
emerga uno scostamento di quantità e di prezzo nella materia prima utilizzata, ne calcoli i valori
e ne ipotizzi le possibili cause.
2) Molti studiosi ritengono che in un’ottica di breve periodo la considerazione dei soli costi variabili
sia quella più idonea a supportare scelte che non comportino mutamenti nella capacità produttiva
installata. Il candidato, dopo avere espresso le proprie considerazioni al riguardo, proceda alla
determinazione del margine di contribuzione lordo e netto di un’impresa industriale considerando
le informazioni di seguito riportate:
Prodotto A

Prodotto B

Ricavi

480.000

560.000

Costi variabili

265.000

325.000

Quantità prodotte

1.200

1.300

Costi fissi specifici

125.000

120.000

Costi fissi comuni

110.000

Determini, infine, il risultato economico aziendale e scelga con opportune motivazioni quale
delle due produzioni sia più conveniente incrementare

Pag. 2/2

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
IP08 – ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI DEI SERVIZI COMMERCIALI

3) Il controllo dell’aspetto finanziario della gestione assume, soprattutto nei periodi di crisi
economica, un’importanza determinante per tutte le aziende, in particolar modo, per quelle che
hanno limitata possibilità di accesso al credito bancario. In tale ottica, particolare rilevanza
assume il controllo di tutti gli indicatori di natura finanziaria che possano segnalare eventuali
situazioni di squilibrio. Il candidato esponga le proprie riflessioni sull’argomento e illustri il
significato dei principali indici finanziari e patrimoniali tipici di un’impresa industriale
analizzandone, anche con opportuni esempi numerici, le reciproche interdipendenze.
4) L’analisi dei costi di produzione rappresenta una fondamentale attività per un corretto controllo
di gestione aziendale. Le diverse metodologie di imputazione e calcolo dei costi, conducono, a
volte, a risultati discordanti che rispondono, tuttavia, a esigenze aziendali di natura diversa. Il
candidato, dopo aver illustrato le differenze fra imputazione dei costi su base unica, multipla e
per centro di costi, chiarisca le motivazioni che possono condure il management aziendale a
optare per l’una o l’altra metodica. Di seguito si soffermi sull’analisi ABC (activity based
costing), ponendone in evidenza, anche mediante semplici esempi numerici, i principi cardine.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

