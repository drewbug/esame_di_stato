Pag. 1/1

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
I237 – ESAME DI STATO DI ISTRUZIONE SECONDARIA SUPERIORE
Indirizzi: IP01 – SERVIZI PER L'AGRICOLTURA E LO SVILUPPO RURALE
IP1A – SERVIZI PER L’AGRICOLTURA E LO SVILUPPO RURALE
CURVATURA AGRICOLTURA BIOLOGICA E BIODINAMICA
Tema di: VALORIZZAZIONE DELLE ATTIVITÀ PRODUTTIVE E LEGISLAZIONE DI SETTORE

Il candidato svolga la prima parte della prova e due tra i quesiti proposti nella seconda parte.
PRIMA PARTE
Dopo aver sinteticamente illustrato la normativa ambientale, con particolare riferimento alle
problematiche della gestione dei rifiuti, liquami e reflui, il candidato, scelta e descritta un’azienda
zootecnica ubicata in una zona di sua conoscenza, analizzi i principali problemi collegati allo
smaltimento e tratti degli interventi che possono essere previsti per tale gestione e per il
miglioramento e la difesa nelle eventuali situazioni di rischio, al fine di garantire la massima qualità
ambientale.
SECONDA PARTE
1.

Nell’ipotesi che debba esser realizzato un bacino artificiale per raccogliere acqua a scopo irriguo,
il candidato identifichi i fattori negativi e positivi di impatto ambientale nella realizzazione di
detta opera.

2.

Il candidato, scelto un prodotto a denominazione di origine in una zona di sua conoscenza, illustri
la normativa nazionale e comunitaria a tutela di detto prodotto.

3.

“…Oltre alla sua funzione primaria di produrre cibo e fibre, l'agricoltura può anche disegnare il
paesaggio, proteggere l'ambiente e il territorio e conservare la biodiversità, gestire in maniera
sostenibile le risorse, contribuire alla sopravvivenza socio-economica delle aree rurali, garantire
la sicurezza alimentare …”. Il candidato commenti sinteticamente questa affermazione, tratta da
un documento della Rete Rurale Nazionale, nell’ottica dell’introduzione di un approccio
multifunzionale delle aziende agrarie.

4.

Il candidato illustri le caratteristiche del mercato di un prodotto agricolo a sua scelta, traendo
spunto anche da eventuali esperienze di carattere extra-scolastico.

_____________________
Durata massima della prova: 6 ore.
È consentito l’uso di manuali tecnici e prontuari.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

