Pag. 1/3

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
I111 – ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ACCOGLIENZA TURISTICA
Tema di: DIRITTO E TECNICHE AMMINISTRATIVE DELLA STRUTTURA RICETTIVA
Il candidato svolga la prima parte della prova e due tra i quesiti proposti nella seconda parte.

PRIMA PARTE

Saper applicare “le tecniche di gestione economica e finanziaria”
e saper “analizzare il mercato turistico”
Documento n.1
L’ idea imprenditoriale
[…]
L’impresa non si crea da un giorno all’altro. Per riuscirci occorre arrivare in cima ad una «salita» lunga e
faticosa. La salita, però, non può essere percorsa tutta di un fiato: occorre procedere per tappe, immaginando
il processo di creazione di impresa suddiviso in una serie di fasi.
[…]
L’idea di impresa
Ogni realizzazione umana nasce da un’idea, e l’impresa non fa eccezione. Per partire col piede giusto
occorre avere, quindi, una buona idea d’impresa (o «business idea»).
Una buona idea? Con i piedi per terra
Nell’idea d’impresa non conta tanto l’originalità (anche se spesso le iniziative di maggior successo sono
proprio quelle più innovative), quanto la realizzabilità. Tante trovate all’apparenza geniali, non hanno avuto
in realtà applicazione pratica.
[…] quand’è che un’idea è realizzabile? Quando l’imprenditore produce in base alle esigenze del
consumatore e non quando produce qualunque cosa – anche se di qualità – e poi cerca di venderla al
consumatore. […]
L’improvvisazione non paga
Molto spesso una nuova impresa muore di troppa fretta (perché abbiamo preteso di bruciare le tappe) o
superficialità (perché ci siamo fidati esclusivamente del nostro fiuto). L’idea d’impresa, invece, deve essere
sempre valutata attentamente. Sedersi ad un tavolo, cercare di raccogliere tutte le informazioni necessarie
per valutare la business idea che abbiamo in testa non è mai tempo perso. Non garantisce di per sé il
successo, però permette di ridurre ragionevolmente il rischio di un fallimento.
Misurare il rischio d’impresa
Nella fase iniziale occorre effettuare una prima verifica della fattibilità della nostra idea d’impresa,
procedendo, se necessario, ad una prima revisione dell’idea stessa prima di avventurarci sul mercato. Più
avanti, quello che avremo imparato in questa fase ci sarà molto utile per affrontare l’ultimo tratto del
percorso, il più difficile: la redazione del business plan.
Abbiamo detto che la business idea è realizzabile quando propone prodotti o servizi richiesti dal mercato.
Ma c’è un altro modo per verificare se la nostra idea è realizzabile: analizzarla in dettaglio e misurarne il
rischio.

Pag. 2/3

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
I111 – ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ACCOGLIENZA TURISTICA
Tema di: DIRITTO E TECNICHE AMMINISTRATIVE DELLA STRUTTURA RICETTIVA
Non c’è impresa senza rischio: il pericolo che qualcosa vada storto è connesso all’idea stessa di mettersi in
proprio. Se il rischio non si può eliminare, lo si può tuttavia calcolare.
In questa fase è quanto mai opportuno compiere una prima «analisi interna», che consente di:
• valutare i «punti forti» e i «punti deboli» dell’idea d’impresa (fattori di rischio);
• stimare il grado di rischio complessivo. […]
Fonte:

Il progetto imprenditoriale, in:
www.tv.camcom.gov.it/docs/Bisogni/Pubblicazi/.../2-IlProgettoImprenditoriale.pdf

TEMA
All’operatore di Accoglienza turistica e Ospitalità alberghiera si chiede, tra le competenze in uscita, di saper
applicare “le tecniche di gestione economica e finanziaria” e di saper “analizzare il mercato turistico e
interpretarne le dinamiche”.
Utilizzando le conoscenze e competenze acquisite nel corso dei tuoi studi e in Alternanza Scuola - Lavoro,
proponi un’idea imprenditoriale innovativa e verifica la sua fattibilità, attenendoti alle seguenti indicazioni:
a) facendo riferimento a una destinazione turistica della tua Regione, effettua un’analisi dell’ambiente
esterno, rilevando i fattori di attrattività, le caratteristiche della domanda e quelle dell’offerta già
esistente;
b) individua i target di clientela a cui intendi indirizzarti, il tipo di servizio da offrire e gli obiettivi
strategici da conseguire:
c) redigi il “business plan” compilando i seguenti documenti: il preventivo tecnico, il preventivo
finanziario iniziale e il preventivo economico dei primi tre anni;
d) individua le fonti di finanziamento esterno che ritieni necessarie per avviare l’impresa, motivando la
scelta;
e) riferisci con quali modalità intendi sostenere la promozione dell’impresa nella fase di avvio;
f) suggerisci due iniziative con le quali tu ritieni che la tua impresa possa dare il suo contributo alla
valorizzazione di prodotti o risorse del territorio.
Nello svolgimento della Relazione ti è data facoltà di fare riferimento anche alle conoscenze e/o competenze
acquisite nel percorso di Alternanza Scuola – Lavoro.

Pag. 3/3

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
I111 – ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ACCOGLIENZA TURISTICA
Tema di: DIRITTO E TECNICHE AMMINISTRATIVE DELLA STRUTTURA RICETTIVA
SECONDA PARTE
Il candidato svolga due quesiti scelti tra i seguenti, utilizzando per ciascuno non più di venti righe.
E’ data facoltà di fare riferimento anche alle conoscenze e/o competenze acquisite nel percorso di
Alternanza Scuola – Lavoro.
1.

Passaggio fondamentale per il successo di una struttura ricettiva è, oggi, quello di curare e promuovere
la propria immagine. Utilizzando le tue conoscenze ed esperienze di web marketing, proponi in maniera
motivata alcune proposte innovative nella gestione del sito dell’albergo.

2.

Fornisci una definizione di cosa si intende per “budget economico generale” e descrivi le fasi della sua
stesura. Ti è data facoltà di parlarne in termini generali o, se lo ritieni opportuno, facendo riferimento
a un’agenzia di viaggi o a un tour operator.

3.

La “certificazione di qualità” di un’azienda alberghiera viene percepita dal cliente come una garanzia
della validità dei servizi che gli verranno offerti. Quali sono, a tuo avviso, le voci più significative di
tale certificazione? Proponi almeno due voci e spiegale con esempi concreti.

4.

Riferisci, in maniera sintetica, quelli che, a tuo giudizio, sono stati i cambiamenti del mercato turistico
nazionale e internazionale in questi ultimi cinque anni.

____________________________
Durata massima della prova: 6 ore.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

