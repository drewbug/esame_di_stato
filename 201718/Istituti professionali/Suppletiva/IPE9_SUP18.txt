Pag. 1/2

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
IPE9 – ESAME DI STATO DI ISTRUZIONE SECONDARIA SUPERIORE
Indirizzo: IPE9 - MANUTENZIONE E ASSISTENZA TECNICA
CURVATURA ELETTRICO ELETTRONICO
Tema di: TECNOLOGIE TECNICHE INSTALLAZIONE E MANUTENZIONE
Il candidato svolga la prima parte della prova e risponda soltanto a due tra i quesiti proposti nella
seconda parte.
PRIMA PARTE
Un’impresa deve effettuare una manutenzione straordinaria con una riqualificazione energetica di un
carroponte a servizio di un impianto di sollevamento portuale.
Il blocco del sistema carroponte è composto da tre motori asincroni (uno per il sollevamento del
carico, uno per lo spostamento del carrello ed uno per l’avanzamento del carroponte).
Il motore per il sollevamento assorbe una potenza massima di 100 kW mentre i motori di
trascinamento del carrello e del carroponte assorbono una potenza massima di 4,5 kW tutti con una
tensione nominale di 400 V.
Il candidato fatte le ipotesi aggiuntive ritenute necessarie:
1.
2.

rappresenti, anche tramite uno schema, il sistema di movimentazione e controllo del
carroponte;
determini la massa sollevabile sapendo che il rendimento del motore per il sollevamento vale
0,96 e che la velocità è pari a 1,2 m/s.

Inoltre, dovendo sostituire la linea di alimentazione del motore di sollevamento lunga 70 metri, il
candidato scelga la sezione del cavo per garantire una caduta di tensione inferiore al 3% e indichi le
caratteristiche che deve avere il dispositivo di protezione posto a monte della linea stessa;
Infine il candidato proponga un format per la registrazione delle verifiche e degli interventi di
manutenzione sul carroponte.

Pag. 2/2

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
IPE9 – ESAME DI STATO DI ISTRUZIONE SECONDARIA SUPERIORE
Indirizzo: IPE9 - MANUTENZIONE E ASSISTENZA TECNICA
CURVATURA ELETTRICO ELETTRONICO
Tema di: TECNOLOGIE TECNICHE INSTALLAZIONE E MANUTENZIONE
SECONDA PARTE
1.

Il candidato illustri le tipologie di verifica da effettuare sugli impianti elettrici in BT, gli strumenti
di misura e gli aspetti organizzativi del lavoro.

2.

Con riferimento alla prima parte della prova, supposto che il carroponte sia in funzione per 10
ore al giorno e 300 giorni all’anno e che i teleruttori, a servizio dei tre motori del carroponte,
intervengono mediamente con la seguente frequenza:
 Per il motore di sollevamento ogni 60 secondi
 Per il motore per lo spostamento del carrello ogni 120 secondi
 Per il motore dell’avanzamento del carrello ogni 480 secondi
il candidato determini dopo quanto tempo l’affidabilità del sistema è pari a 95% sapendo che il
costruttore dei relè dichiara B10= 3*107

3.

Con riferimento alla prima parte della prova, il candidato, fatte le considerazioni che ritiene
opportune, pianifichi l’intervento di sostituzione e collaudo dei motori del carroponte, valuti i
rischi e gli aspetti organizzativi del lavoro in relazione alla sicurezza avendo cura di descrivere
quali mezzi, attrezzature e risorse umane prevede di utilizzare.

4.

Il candidato rappresenti il circuito di comando e di segnalazione in logica cablata del motore di
sollevamento illustrando la sequenza di comando.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

