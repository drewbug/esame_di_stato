Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I137 – ESAME DI STATO DI ISTRUZIONE SECONDARIA SUPERIORE
Indirizzi: ITGT - COSTRUZIONI, AMBIENTE E TERRITORIO
ARTICOLAZIONE GEOTECNICO
Tema di: GEOLOGIA E GEOLOGIA APPLICATA

Il candidato svolga la prima parte della prova e due tra i quesiti proposti nella seconda parte.

PRIMA PARTE
In un’area collinare di circa 8 ettari, compresa fra le quote 360 e 680 m slm, sotto il piano di campagna
viene individuato un giacimento di sabbia il cui spessore, secondo la media dei sondaggi effettuati, è
di circa 6 m.
Il candidato, scegliendo opportunamente i dati mancanti, predisponga graficamente un piano quotato
a curve di livello dell’area, indichi le caratteristiche del giacimento, la stratigrafia riscontrata e
fornisca gli elementi necessari per la coltivazione del giacimento e successivo utilizzo dell’area, nella
fase di recupero, come discarica.

SECONDA PARTE
1.

Quali caratteristiche presenta una frana per espansione?

2.

Illustrare il possibile utilizzo delle carte corocromatiche con riferimento all’elaborato di cui alla
prima parte della traccia.

3.

Cosa sono e in quale prova si utilizzano i limiti di Atterberg?

4.

Descrivere l’attività d'indagine necessaria per il piano di caratterizzazione e la successiva
bonifica di un'area inquinata da un ex impianto industriale.

____________________________
Durata massima della prova: 8 ore.
È consentito l’uso di manuali tecnici.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

