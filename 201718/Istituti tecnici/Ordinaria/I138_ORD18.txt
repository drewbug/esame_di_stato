Pag. 1/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I138 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: GEOPEDOLOGIA, ECONOMIA ED ESTIMO
Il candidato svolga la prima parte della prova e due tra i quesiti proposti nella seconda parte.
PRIMA PARTE
Una persona vedova con due figli lascia alla morte i seguenti beni:
1. un alloggio signorile facente parte di un fabbricato di 6 piani fuori terra, in un centro urbano, posto
al terzo piano con ascensore, della superficie commerciale di 240 m2. L’alloggio necessita di lavori
di manutenzione straordinaria quali il rifacimento della cucina e del bagno principale, il
rifacimento di tutti gli impianti e la sostituzione dei serramenti. L’alloggio è frazionabile in due
unità;
2. due autorimesse al piano interrato dello stesso stabile di cui è parte l’unità abitativa, della
superficie rispettivamente di 18 m2 e 30 m2;
3. un terreno agricolo pianeggiante della superficie di 1,5 ha, di cui il 20%, in seguito a una variante
del PRGC è diventato edificabile. Per la porzione edificabile sono previsti i seguenti parametri
urbanistici ed indici edilizi:
- indice di edificabilità fondiaria: 0,5 m2/m2 (o 1,5 m3/m2)
- indice di copertura massimo: 40%
- altezza massima della costruzione: 3 piani fuori terra
- distanza dai confini con altre proprietà: 5 m
- arretramento delle costruzioni dal confine stradale: 10 m
La porzione che rimane agricola è destinata a seminativo irriguo;
4. un deposito bancario di € 180.000.
Sono eredi legittimari i due figli. Il de cuius ha disposto nel testamento che la quota disponibile sia
lasciata a uno dei figli.
Si stimi il valore dell’asse ereditario e si calcolino le quote di diritto di ciascuno dei due eredi. Avendo
questi disposta l’immediata divisione dei beni, si progetti la formazione delle quote di fatto.
Il candidato, con riferimento ad una zona di sua conoscenza, assuma i dati necessari ed opportuni per
la valutazione dei beni.

Pag. 2/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I138 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: GEOPEDOLOGIA, ECONOMIA ED ESTIMO
SECONDA PARTE
1.

Calcolare la rendita presunta delle due unità risultanti dal frazionamento dell’alloggio, essendo
noti i seguenti dati catastali dell’unità indivisa:
Foglio 51, particella 15, sub. 6, categoria A/1, classe 2, vani 10, superficie catastale 236 m 2,
rendita catastale € 3.640.

2.

Redigere un computo metrico estimativo relativo ad una delle opere di manutenzione
straordinaria da eseguire all’interno dell’unità abitativa.

3.

Indicare i possibili valori di stima di un bene e i procedimenti adottabili. Quali valori e quali
procedimenti di stima sono stati utilizzati nella prima parte del compito?

4.

Il candidato illustri le problematiche correlate alla ripartizione delle spese condominiali,
proponendo poi un’esemplificazione con dati a scelta; il candidato può far riferimento anche ad
eventuali esperienze svolte in ambiente extra-scolastico (alternanza scuola lavoro, stage,
tirocini, …).

____________________________
Durata massima della prova: 6 ore.
È consentito l’uso di calcolatrice non programmabile, di manuali e prontuari tecnici.
È consentito l’uso del vocabolario di lingua italiana.
È consentito l’uso del dizionario bilingue (italiano-lingua del Paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

