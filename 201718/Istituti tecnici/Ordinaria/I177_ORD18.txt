Pag. 1/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I177 – ESAME DI STATO DI ISTRUZIONE SECONDARIA SUPERIORE
Indirizzo: ITTL - INFORMATICA E TELECOMUNICAZIONI
ARTICOLAZIONE TELECOMUNICAZIONI
(Testo valevole anche per la corrispondente sperimentazione quadriennale)
Tema di: SISTEMI E RETI
Tipologia: C (Art. 9 Comma 2 D.M. 10 del 29.01.2015)
Il candidato svolga la prima parte della prova e due tra i quesiti proposti nella seconda parte.
PRIMA PARTE
Un istituto scolastico decide di dotarsi di un nuovo sistema di teleriscaldamento rispondente alle
nuove tecnologie IoT (Internet of Things) per il miglioramento energetico. Il nuovo sistema è
composto da termostati intelligenti che verranno inseriti in ogni locale per monitorare le temperature
di ogni parte dell’edificio e di apposite valvole comandate da inserire in ogni radiatore presente
all’interno della struttura per regolare precisamente la temperatura; tutti i dispositivi saranno in
tecnologia wireless. Tutti i termostati e gli attuatori dialogheranno tra loro per regolare la temperatura
di ogni singolo locale in base alle esigenze e alle impostazioni. La caldaia dell’edificio sarà
telecontrollata mediante un apposito dispositivo connesso alla rete LAN dell’edificio. A servizio del
sistema di teleriscaldamento sarà realizzata una nuova infrastruttura WiFi, che sarà installata
sfruttando l’attuale rete LAN dati a servizio dell’attività didattica, composta da uno switch di piano,
per un totale di 4 piani (dove sono attestate tutte le utenze), da un firewall e da un router per la
connessione verso la rete internet esterna, secondo lo schema seguente:

Pag. 2/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I177 – ESAME DI STATO DI ISTRUZIONE SECONDARIA SUPERIORE
Indirizzo: ITTL - INFORMATICA E TELECOMUNICAZIONI
ARTICOLAZIONE TELECOMUNICAZIONI
(Testo valevole anche per la corrispondente sperimentazione quadriennale)
Tema di: SISTEMI E RETI
Tipologia: C (Art. 9 Comma 2 D.M. 10 del 29.01.2015)
I dati rilevati permetteranno di regolare la temperatura dell’edificio nell’ottica dell’efficienza
energetica e, insieme ai dati provenienti da altri edifici dotati di sistemi analoghi, saranno raccolti in
un server remoto presso la sede dell’ufficio scolastico regionale.
Il candidato, sulla base delle specifiche descritte e fatte le eventuali ipotesi aggiuntive ritenute
necessarie:
A) rappresenti graficamente lo schema della rete wireless a servizio del sistema di teleriscaldamento,
utilizzando l’attuale rete presente nell’edificio, logicamente separata dalla rete didattica; si
devono prevedere l’installazione di almeno 6 access point per piano e proporre le necessarie
modifiche alla rete esistente;
B) organizzi il piano di indirizzamento IP per tutto il sistema di sensori e attuatori, considerando 12
locali per ogni piano in cui inserire un termostato e un attuatore per radiatore in ogni locale;
predisponga inoltre la nuova configurazione per il router in grado di gestire le due reti
logicamente separate;
C) predisponga una connessione criptata per permettere ai sensori di inviare i dati al server remoto
tramite la rete internet, definendo la corretta configurazione del firewall già presente nella rete e
indicando una possibile configurazione per il router;
D) proponga un’opportuna infrastruttura per impedire alla rete didattica di accedere ai sensori per il
controllo del riscaldamento, eventualmente inserendo anche nuovi apparati.

Pag. 3/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I177 – ESAME DI STATO DI ISTRUZIONE SECONDARIA SUPERIORE
Indirizzo: ITTL - INFORMATICA E TELECOMUNICAZIONI
ARTICOLAZIONE TELECOMUNICAZIONI
(Testo valevole anche per la corrispondente sperimentazione quadriennale)
Tema di: SISTEMI E RETI
Tipologia: C (Art. 9 Comma 2 D.M. 10 del 29.01.2015)
SECONDA PARTE
Il candidato scelga due fra i seguenti quesiti e per ciascun quesito scelto formuli una risposta della
lunghezza massima di 20 righe esclusi eventuali grafici, schemi e tabelle.
1.

In riferimento alla prima parte della prova, l’istituto scolastico intende rendere fruibili al pubblico
i dati di efficienza energetica dell’edificio, tramite un sito internet ospitato in un apposito server.
I dati da illustrare saranno raccolti sul server stesso ed elaborati per la presentazione. Il candidato
illustri una possibile architettura, nell’ottica della sicurezza informatica e della riservatezza dei
dati, per ospitare il sito Web, esplicitando le configurazioni degli apparati coinvolti.

2.

In riferimento alla prima parte della prova, ipotizzare che i termostati inviino le misure di
temperatura sotto forma di testo con il seguente formato:
inizio;
sensore indirizzo-numerico-sensore;
data giorno-mese-anno;
ora ore-minuti;
temperatura rilevata valore temperatura;
fine
Descrivere, tramite un linguaggio a scelta o con lo pseudo linguaggio, un socket di
comunicazione client-server adatto alla trasmissione del testo sopra indicato.

3.

Un’azienda decide di investire in sicurezza informatica dotando la propria rete di una opportuna
DMZ controllata da un firewall. Avendo ricevuto attacchi di tipo IP Spoofing e IP Smurfing,
l’azienda necessita di configurare il nuovo firewall contro tale minaccia. Dopo aver indicato una
possibile architettura per la DMZ con apparati a scelta, indicare la possibile configurazione per
evitare gli attacchi sopra indicati.

4.

In un edificio scolastico nel quale l’attuale rete già presente risulta composta da due server dati
e da 52 host tutti indirizzati in modo statico, si vuole inserire un nuovo server DHCP, per poter
permettere ai portatili di studenti e docenti di connettersi liberamente. Il candidato indichi una
possibile soluzione hardware, una configurazione per implementare tale servizio e le procedure
da seguire su tutta la rete per mettere in esercizio il nuovo apparato creando il minimo disservizio.

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

