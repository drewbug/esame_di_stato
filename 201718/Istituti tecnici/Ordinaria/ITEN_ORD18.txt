Pag. 1/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
ITEN – ESAME DI STATO DI ISTRUZIONE SECONDARIA SUPERIORE
Indirizzo: ITEN - MECCANICA, MECCATRONICA ED ENERGIA
ARTICOLAZIONE ENERGIA
Tema di: MECCANICA, MACCHINE ED ENERGIA
Il candidato svolga la prima parte della prova e due dei quesiti proposti nella seconda parte.
PRIMA PARTE
In una azienda agricola si coltivano grosse quantità di semi oleosi (girasole, soia, palma, colza) che vengono
raccolti e poi lavorati per ricavarne olii. Si vuole trasformare chimicamente una parte della produzione di questi
olii al fine di produrre “BIODIESEL” da destinare ai propri consumi energetici.
Dalla letteratura tecnica si ricava quanto segue:
La resa in Biodiesel per ettaro dipende ovviamente dalla coltura utilizzata, ma è possibile riferirsi alla
produttività media europea (pesata per tipo di coltura) che è attualmente stimata intorno ai 1230 litri per
ettaro (basata su una resa media in semi di 2,9 tonnellate per ettaro e 427 litri per tonnellata).
Numerose case automobilistiche europee hanno progettato una gamma di veicoli a motore che possono
funzionare sia con gasolio che con Biodiesel puro. Tuttavia, un numero considerevole di studi suggerisce che
molti veicoli diesel convenzionali possono utilizzare miscele Gasolio - Biodiesel senza riportare problemi
significativi.

Ai fini del calcolo, per il Biodiesel e per il Gasolio possono essere utilizzati i seguenti valori:

densità
[kg/litro]

Potere Calorifico
Inferiore
[MJ/kg]

Potere Calorifico
Inferiore
[MJ/litro]

BIODIESEL puro

0,863

38,80

33,48

GASOLIO

0,835

43,30

36,15

Attualmente l’azienda vorrebbe provvedere al suo fabbisogno di energia elettrica attraverso
l’utilizzazione di un gruppo elettrogeno provvisto di motore DIESEL sovralimentato, a 4 tempi e 4
cilindri avente le seguenti caratteristiche tecniche:
n = 1500 giri/min

alesaggio D = 105 mm

corsa c = 127 mm

Pag. 2/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
ITEN – ESAME DI STATO DI ISTRUZIONE SECONDARIA SUPERIORE
Indirizzo: ITEN - MECCANICA, MECCATRONICA ED ENERGIA
ARTICOLAZIONE ENERGIA
Tema di: MECCANICA, MACCHINE ED ENERGIA

Il candidato, tenuto conto dei dati sopra riportati e scegliendo a piacere quelli mancanti provveda a
determinare, nei diversi casi, biodiesel, gasolio, miscela biodiesel-gasolio:
a) la cilindrata del motore espressa in [cm3];
b) la potenza nominale erogata dal motore espressa in [kW];
c) il consumo specifico del motore espresso in [g/kWh].




Nell’ipotesi che il motore funzioni continuamente erogando una Potenza pari all’80% del suo
valore nominale per un numero medio di 4 ore/giorno, quale sarà il consumo mensile di Gasolio
e di Biodiesel?
Nella ulteriore ipotesi che il 45% dell’energia primaria messa a disposizione del motore fosse
ulteriormente usata per una utilizzazione termica, il candidato calcoli l’eventuale potenzialità
termica ricavabile dal motore espressa in [kW].

SECONDA PARTE
1.

Rappresentare nel piano p-V (pressione-volume) e nel piano T-S (temperatura-entropia) il ciclo
ideale e quello effettivo di un TURBOGAS, avendo cura di evidenziare in modo particolare gli
scambi di lavoro, di calore e quindi il rendimento ideale ed effettivo del ciclo medesimo.
Evidenziare inoltre, anche a mezzo di uno schema funzionale semplificato, il principio di
funzionamento di un turbofan utilizzato per la propulsione aerea.

2.

Il candidato indichi, rispetto ad un TURBOGAS, quali modalità costruttive, relative alla
rigenerazione del calore, possano essere adottate per migliorare il rendimento del ciclo; le
descriva e le rappresenti nel piano p-V e T-S (schema, funzionamento, ciclo termodinamico).

3.

Scegliendo in modo opportuno i valori del “grado di irregolarità” e del “coefficiente di
fluttuazione” suggeriti dal manuale, procedere al calcolo del momento d’inerzia del volano di un
motore per autotrazione 4 tempi ad accensione comandata a 4 cilindri in linea in grado di erogare
una potenza massima di 60 kW a 5400 giri/min e una coppia massima di 100 Nm a 3000 giri/min.

4.

Nell’ipotesi che l’albero motore del motore trattato nella prima parte abbia un diametro di 80 mm
e sia stato realizzato in acciaio da bonifica, procedere ad una verifica della sua resistenza a
torsione.

___________________________
Durata massima della prova: 6 ore.
È consentito soltanto l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

