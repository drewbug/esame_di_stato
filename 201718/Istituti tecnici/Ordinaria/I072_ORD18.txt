Pag. 1/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Gli amministratori di Alfa spa, impresa industriale, hanno redatto la relazione sulla gestione 2016
di cui si riportano alcuni stralci.
RELAZIONE SULLA GESTIONE
Alfa spa
Capitale sociale 3.000.000 euro interamente versato
………..
Signori Azionisti,
l’esercizio 2016 si è chiuso con un risultato economico positivo pari a 340.000 euro.
…
Condizioni operative e sviluppo dell'attività
Come a Voi noto, Alfa spa svolge la propria attività in tre grandi regioni del nord Italia e sviluppa
attività di ricerca di moderne tecnologie connesse all’impiantistica di base. L’azienda è impegnata
nella realizzazione di nuove applicazioni per meglio caratterizzare i due prodotti, codificati AM91 e
BR65, oggetto della produzione aziendale. Sono stati effettuati, inoltre, investimenti in nuove
tecnologie per migliorare l’efficienza e l’efficacia delle due linee produttive dalle quali si ottengono i
suddetti prodotti.
…
Andamento economico generale
Nell’area euro, l’espansione della produzione industriale ha risentito in misura significativa della
ripresa economica globale.
In Italia, la crescita della fiducia dei consumatori e l’aumento degli ordinativi sono segnali positivi
sull’andamento dell’economia. Anche per l’esercizio 2017 si prevede un aumento dell’1,8%
dell’attività industriale che dovrebbe rappresentare il volano della crescita del sistema economico
nazionale.
…
Andamento della gestione
Per quanto riguarda l’attività d’impresa, l’esercizio trascorso, ha registrato un sensibile miglioramento
del trend positivo rispetto al precedente esercizio e ha confermato i risultati previsti dal piano
industriale.
Nella tabella che segue sono indicati alcuni risultati conseguiti negli ultimi due esercizi.

Valore della produzione
Risultato prima delle imposte

Esercizio 2016
17.200.000
523.000

Esercizio 2015
16.900.000
490.000

Pag. 2/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE
Le vendite realizzate nell’esercizio 2016 sono evidenziate nel seguente grafico.

Il rispetto dei tempi e delle modalità di consegna dei prodotti alla clientela è stato possibile grazie alla
produzione continua ottenuta dalle due linee, la cui capacità produttiva è stata utilizzata rispettivamente
per l’85% e il 70%.
…
Evoluzione prevedibile della gestione
Si presume per il 2017 un consolidamento dei risultati positivi conseguiti negli ultimi due esercizi
mediante l’incremento delle vendite del 2% come programmato nel piano industriale e in linea con la
crescita prevista per il sistema produttivo nazionale.
La realizzazione degli obiettivi aziendali potrà avvenire attraverso:
 l’ampliamento della clientela nei mercati di riferimento


la penetrazione in nuovi mercati del centro Italia



lo sfruttamento totale della capacità produttiva



l’acquisizione di alcuni impianti



l’assunzione di personale qualificato.

…

Pag. 3/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE
Il candidato, dopo aver analizzato quanto riportato nella relazione sulla gestione, tragga gli elementi
necessari per redigere lo Stato patrimoniale e il Conto economico al 31/12/2017 di Alfa spa dai
quali emerga il parziale raggiungimento degli obiettivi prefissati.

SECONDA PARTE
Il candidato scelga due dei seguenti quesiti e presenti per ognuno le linee operative, le motivazioni
delle soluzioni prospettate e la produzione dei relativi documenti, ove richiesto.
1. L’interpretazione dell’andamento della gestione aziendale richiede, tra l’altro, l’analisi di
bilancio per indici. Redigere il report contenente l’analisi patrimoniale ed economica del bilancio
di Alfa spa al 31/12/2017 utilizzando gli opportuni indicatori.
2. L’art. 2423 c.c. stabilisce che gli amministratori devono redigere il bilancio d’esercizio costituito
anche dal Rendiconto finanziario. Tale documento si prefigge, come stabilito dall’art. 2425-ter,
di evidenziare l’ammontare e la composizione delle disponibilità liquide all’inizio e alla fine
dell’esercizio nonché i flussi finanziari verificatisi durante il periodo amministrativo, derivanti
dall’attività operativa, di investimento e di finanziamento. Redigere il Rendiconto finanziario del
bilancio di Alfa spa al 31/12/2017.
3. Presentare le scritture di assestamento al 31/12/2017 e i relativi calcoli predisposti dal
responsabile amministrativo di Beta spa, impresa industriale, limitatamente alle operazioni di
seguito indicate:
 determinazione della quota di TFR maturata nell’esercizio considerando che nell’impresa
operano meno di 50 dipendenti e tutti hanno optato per lasciare il TFR in azienda
 patrimonializzazione di costruzione interna di un impianto iniziata nell’esercizio precedente e
ultimata nel 2017
 accantonamento per manutenzioni cicliche
 svalutazione specifica e generica di crediti
 sospensione di costi relativi al contratto di leasing finanziario su un macchinario acquisito
nell’esercizio con pagamento di maxicanone iniziale.
4. Redigere il report, elaborato dai responsabili del controllo di gestione di Gamma spa, dal quale
risulti la determinazione del costo industriale di due prodotti realizzati annualmente in 65.000 e
50.000 unità, applicando il metodo del full costing e quello dell’Activity Based Costing.
Dati mancanti opportunamente scelti.
____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

