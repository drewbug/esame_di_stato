Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I233 – ESAME DI STATO DI ISTRUZIONE SECONDARIA SUPERIORE
Indirizzo: ITVE - AGRARIA, AGROALIMENTARE E AGROINDUSTRIA
ARTICOLAZIONE VITICOLTURA ED ENOLOGIA
Tema di: VITICOLTURA E DIFESA DELLA VITE
Il candidato svolga la prima parte della prova e risponda a due tra i quesiti proposti nella seconda
parte.
PARTE PRIMA
La gestione della chioma è fattore indispensabile per rispettare i vincoli imposti dal disciplinare di
produzione e per ridurre l’incidenza delle crittogame, nonché per ottenere un prodotto di qualità nel
rispetto della salute del consumatore.
Il candidato, in riferimento ad un ecosistema viticolo a lui noto, ad uno specifico vitigno e ad una
forma di allevamento idonea, tutti opportunamente descritti, tratti dei diversi interventi di gestione
della chioma necessari per raggiungere gli obiettivi evidenziati in premessa.

PARTE SECONDA
1.

L’incidenza della cimatura sulla fisiologia della pianta ed in particolare sull’accumulo delle
sostanze zuccherine all’interno; il candidato inquadri la problematica e la inserisca nel contesto
descritto nella prima parte.

2.

Il candidato, anche alla luce di eventuali esperienze extrascolastiche, tratti della pratica della
defogliazione soffermandosi su diverse modalità di esecuzione e analizzando le ripercussioni
sullo stato sanitario e sulla maturazione del grappolo.

3.

Con riferimento alla situazione e al contesto descritti nella prima parte, il candidato illustri il
ruolo della concimazione fogliare nel contenimento delle carenze minerali.

4.

Le fasi di produzione delle barbatelle innestate: il candidato, traendo spunto anche da esperienze
svolte in ambito extra-scolastico (alternanza scuola-lavoro, stage, tirocini, visite aziendali), ne
descriva le caratteristiche, inquadrandole in una giusta successione cronologica

____________________________
Durata massima della prova: 6 ore.
È consentito l’uso del dizionario italiano.
È consentito l’uso di manuali tecnici e prontuari.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

