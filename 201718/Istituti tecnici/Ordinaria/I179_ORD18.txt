Pag. 1/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I179 – ESAME DI STATO DI ISTRUZIONE SECONDARIA SUPERIORE
Indirizzo: ITCS – TRASPORTI E LOGISTICA
ARTICOLAZIONE "COSTRUZIONE DEL MEZZO"
Tema di: STRUTTURA, COSTRUZIONE, SISTEMI E IMPIANTI DEL MEZZO
Il candidato svolga la prima parte della prova e risponda a due soli quesiti tra i quattro proposti
nella seconda parte.
PRIMA PARTE
Una autovettura con motore turbodiesel e trazione anteriore ha le seguenti caratteristiche tecniche:


massa =1450 kg



larghezza 1.8 m, altezza 1.6 m, passo tra i due assali 2.6 m



baricentro posto a 0.9 m dietro l’asse anteriore ed a una altezza di 0.6 m rispetto al suolo



pneumatici 205/55 R16



rapporto di riduzione (inteso come numero di giri in ingresso/numero di giri in uscita) del
differenziale pari a 4.6

Dopo aver eseguito uno schizzo del veicolo da cui si possano evincere tutte le misure utili per il
calcolo e assumendo con opportuno criterio eventuali dati necessari non specificati, supponendo che
il veicolo si muova a 110 km/h su strada asfaltata pianeggiante e asciutta calcolare:
1) La potenza erogata dal motore e il consumo stimato in litri/100 km.
2) Supponendo che sia innestata la 5° marcia il cui rapporto di riduzione è pari a 0.6, calcolare il
regime di funzionamento e la coppia erogata dal motore.
3) Sapendo che il motore può erogare una coppia massima 250 Nm costante tra 1500 e 3000 g/min,
calcolare la massima accelerazione ottenibile in 5° marcia premendo completamente
l’acceleratore per eseguire un sorpasso.
4) Calcolare lo spazio minimo necessario per arrestare completamente il veicolo e la potenza
istantanea dissipata dall’impianto frenante all’inizio del rallentamento.
5) Dopo aver calcolato la distribuzione assoluta e percentuale dei pesi a veicolo fermo sugli assali
anteriore e posteriore, quantificare come essa si modifica nel caso il veicolo rallenti con una
decelerazione pari a 6 m/s².

Pag. 2/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I179 – ESAME DI STATO DI ISTRUZIONE SECONDARIA SUPERIORE
Indirizzo: ITCS – TRASPORTI E LOGISTICA
ARTICOLAZIONE "COSTRUZIONE DEL MEZZO"
Tema di: STRUTTURA, COSTRUZIONE, SISTEMI E IMPIANTI DEL MEZZO
SECONDA PARTE
1) Analizzare quali forze verticali e orizzontali agiscono sui mozzi delle ruote anteriori nelle diverse
condizioni di moto del veicolo (marcia a velocità costante, frenata, accelerazione, curva).
Dimensionare i cuscinetti volventi montati sui mozzi anteriori in modo che nelle condizioni di
moto di cui al punto 1) della prima parte, possano funzionare regolarmente per almeno 100.000
km.
2) Illustrare quali sono i principali componenti dell’impianto frenante di un’autovettura. Dopo aver
spiegato quali sono gli inconvenienti derivanti dal bloccaggio delle ruote in frenata, descrivere i
componenti e il funzionamento dei moderni impianti antibloccaggio ABS e ESP.
3) Esporre come possono essere classificate in generale dal punto di vista organizzativo le
manutenzioni su una generica apparecchiatura e illustrare nel caso specifico delle autovetture
quali sono i principali interventi che possono essere eseguiti durante suo il ciclo di vita,
collocando ciascuno di essi nella rispettiva categoria di appartenenza.
4) Spiegare come le tecniche di produzione snella hanno modificato l’organizzazione della
produzione industriale, mettendo in evidenza il diverso modo di gestire i difetti di produzione, il
personale, i fornitori e il flusso dei materiali nei magazzini e lungo le linee di produzione rispetto
alla produzione di massa.

_____________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

