Pag. 1/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: TECNOLOGIE E PROGETTAZIONE SISTEMI ELETTRICI ED ELETTRONICI
Il candidato svolga la prima parte della prova e due tra i quesiti proposti nella seconda parte.
PRIMA PARTE
Le prove dinamiche di tipo impulsivo vengono utilizzate per la caratterizzazione del comportamento di
manufatti (edifici, ponti e viadotti, stadi, monumenti...) sottoponendoli ad una deformazione iniziale nota e
rilevando i parametri caratteristici conseguenti al loro rilascio istantaneo (deformazione, velocità e
accelerazione). L’indagine viene eseguita sia per la verifica e la validazione dei modelli di calcolo utilizzati
in sede di progetto, sia per l’identificazione dei modi di vibrazione principali della struttura dovuti a
fenomeni improvvisi (eventi sismici o prodotti dalle attività umane).
Nel caso degli edifici riveste particolare importanza la caratterizzazione dinamica dei solai che vengono
sottoposti a deformazioni di crescente entità mediante un pistone idraulico, azionato da una pompa elettrica,
posto al centro del solaio (vedi figura).

Per la messa a punto dell’apparato di misura, gestito da un sistema programmabile, si effettuano test su un
solaio in cemento armato di dimensioni limitate per il quale i dati di progetto indicano una frequenza di
vibrazione massima di 15 Hz.

Pag. 2/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: TECNOLOGIE E PROGETTAZIONE SISTEMI ELETTRICI ED ELETTRONICI
Il test deve essere effettuato nel rispetto delle norme di sicurezza e quindi, una volta allontanati
eventuali estranei, si attua la seguente procedura:
a) la pressione di un pulsante di START avvia l’emissione contemporanea di impulsi luminosi e
sonori di breve durata ad intervalli di un secondo per due minuti tramite opportuni avvisatori
ottici e acustici;
b) successivamente il sistema provvede ad azionare la pompa collegata al pistone e a raddoppiare
la frequenza delle segnalazioni ottiche e acustiche che continuano per tutta la durata della salita
del pistone;
c) durante la fase di spinta viene acquisita l’entità della deformazione mediante apposito sensore
estensimetrico installato sul solaio in prossimità del pistone;
d) al raggiungimento di un valore massimo di deformazione prestabilito la pompa si arresta e una
valvola di apertura, azionata elettricamente, libera il pistone: il solaio viene così rilasciato
istantaneamente entrando in vibrazione;
e) un sensore centrale posizionato in prossimità del pistone e altri quattro identici, posti presso gli
angoli del solaio, forniscono i valori delle deformazioni causate alla struttura producendo in
uscita una tensione di tipo differenziale, limitata tra 0 e 24 Volt, proporzionale alla deformazione
misurata;
f) l’acquisizione dei dati termina quando la deformazione rilevata dal sensore centrale si riduce a
meno dell’1% di quella iniziale; conseguentemente si arrestano le segnalazioni ottiche e
acustiche e la prova si conclude.
Il candidato dopo aver formulato le eventuali ipotesi aggiuntive e individuati i dispositivi, gli apparati
e gli strumenti necessari alla realizzazione del sistema:
1) proponga uno schema a blocchi dell’apparato che realizza il processo descrivendo le funzioni dei
singoli blocchi e illustrando il sistema programmabile scelto;
2) determini un opportuno intervallo di tempo tra due successive acquisizioni dei dati provenienti
dai sensori al fine di una corretta acquisizione;
3) progetti le interfacce necessarie alla gestione dei sensori e degli attuatori presenti;
4) illustri la struttura dell’algoritmo di gestione del processo ed espliciti, in tale contesto, la parte
relativa alla generazione dei segnali di comando della pompa e della valvola di apertura che
possono essere visti, entrambi, come dispositivi di tipo ON-OFF.

Pag. 3/3

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: TECNOLOGIE E PROGETTAZIONE SISTEMI ELETTRICI ED ELETTRONICI
SECONDA PARTE
QUESITO N. 1
In relazione alla prima parte della prova, il candidato discuta le problematiche relative al degrado dei
segnali che insorgono quando si effettua il test in ambienti di grandi dimensioni.
QUESITO N. 2
In relazione alla prima parte della prova, il candidato illustri una possibile soluzione per la
generazione dei segnali ottici e acustici, di preallarme e di esecuzione della prova, scegliendo i
dispositivi necessari e le tecniche di comando e di attuazione.
QUESITO N. 3
Nell’ambito della gestione dei Rifiuti da Apparecchiature Elettriche ed Elettroniche (RAEE), il
candidato individui le tipologie di tali rifiuti e indichi le fasi salienti del loro ciclo di vita,
evidenziando le principali norme, nazionali e comunitarie, a cui si fa riferimento per il loro
smaltimento.
QUESITO N. 4
Con riferimento al Decreto Legislativo 81/2008, il candidato individui le voci essenziali e identifichi
le figure professionali preposte alla compilazione, organizzazione e attuazione del Piano Operativo
di Sicurezza (POS).

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema

