Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
ITCZ – ESAME DI STATO DI ISTRUZIONE SECONDARIA SUPERIORE
Indirizzo: ITCZ – SISTEMA MODA
ARTICOLAZIONE CALZATURE E MODA
Tema di: TECNOLOGIE APPLICATE DEI MATERIALI E DEI PROCESSI PRODUTTIVI E
ORGANIZZATIVI DELLA MODA

Il candidato svolga la prima parte della prova e due tra i quesiti proposti nella seconda parte.
PRIMA PARTE
Il candidato consideri il caso di una media azienda che collabora con un noto marchio del lusso per
la realizzazione di una collezione di calzature donna ispirata alla stagione P/E2018.
La struttura organizzativa prevede un "Ufficio Prodotto" che si occupa di coordinare il "Processo di
"sviluppo della collezione" in collaborazione con l'ufficio modelli/modelleria, l'uff. tecnico, la
direzione della produzione.
Il candidato dovrà:
1.

interpretare il ruolo di addetto all’ufficio prodotto ed elaborare un piano organizzativo
(PLANNING), la tempistica degli impegni (TIMING) per la creazione della collezione e spiegare
il processo di pianificazione della nuova collezione indicando tutti i passaggi necessari, la
tempistica e le professionalità coinvolte.

2.

realizzare in taglia base 37 la modellatura di una scarpa decolleté con materiali e componenti
coerenti con l’ispirazione della collezione.

N.B: La prova potrà essere sviluppata con metodo manuale oppure con l’ausilio di software dedicati,
qualora predisposti dall’Istituto sede di esame.
SECONDA PARTE
1.

Realizzare i documenti tecnici necessari per gestire le fasi di campionario per la realizzazione di
40 pezzi suddivisi in 3 varianti di colore: fondo in cuoio bianco 15 paia, nero 15 paia e fondo
rosso 10 pezzi, valutando il consumo medio di ogni calzatura.

2.

Descrivere le varie fasi di lavorazione dal taglio delle parti di tomaia, fodera e rinforzi, al
controllo e inscatolamento delle scarpe, secondo il metodo impiegato nel corso di studi.

3.

Descrivere le principali caratteristiche di qualità delle pelli utilizzate per la produzione di tomaie
e fodere di calzature e le prove di laboratorio utilizzate per misurarle.

4.

Illustrare la struttura e l’organizzazione della filiera della calzatura moda in Italia.

____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

