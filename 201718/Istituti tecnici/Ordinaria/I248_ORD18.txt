Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I248 – ESAME DI STATO DI ISTRUZIONE SECONDARIA SUPERIORE
Indirizzo: ITGC - CHIMICA, MATERIALI E BIOTECNOLOGIE
ARTICOLAZIONE CHIMICA E MATERIALI
OPZIONE TECNOLOGIE DEL CUOIO
Tema di: TECNOLOGIE E BIOTECNOLOGIE CONCIARIE

Il candidato svolga la prima parte della prova e due tra i quesiti proposti nella seconda parte.
PRIMA PARTE
I settori moda, abbigliamento, calzatura e arredamento richiedono sempre più spesso pellami
“free metal”, proponendo capitolati molto restrittivi in tal senso.
Il candidato, sulla scorta delle proprie conoscenze, proponga una lavorazione alternativa alle ben note
conce e riconce minerali.
Scelga un articolo conciario da realizzare e ne proponga il grezzo più idoneo, descrivendone in
sequenza le varie fasi di lavorazione.
SECONDA PARTE
1. Si indichino le caratteristiche merceologiche dell’articolo prescelto nella prima parte e si
suggeriscano le applicazioni più idonee.
2. La solidità alla luce è un requisito essenziale per le pelli “free metal”. Si discutano le caratteristiche
dei principali prodotti da impiegare nel ciclo di lavorazione per ottenere cuoi con una buona
stabilità alla luce.
3. Si illustri il metodo analitico dello “stress-test” indicato per gli articoli proposti nella prima parte
4. Il candidato imposti una ipotetica produzione giornaliera, dimensioni di conseguenza la conceria
e individui il parco macchine necessario allo scopo.

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

