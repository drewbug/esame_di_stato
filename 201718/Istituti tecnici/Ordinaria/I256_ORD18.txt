Pag. 1/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I256 – ESAME DI STATO DI ISTRUZIONE SECONDARIA SUPERIORE
Indirizzo: ITCR - TRASPORTI E LOGISTICA
ARTICOLAZIONE CONDUZIONE DEL MEZZO
OPZIONE CONDUZIONE DEL MEZZO AEREO
Tema di: SCIENZE NAVIGAZIONE, STRUTTURA E COSTRUZIONE DEL MEZZO AEREO

Il candidato svolga la prima parte della prova e due dei quesiti proposti nella seconda parte.
PRIMA PARTE
Alle UTC=09:12 del 28/06/2018 è prevista una missione di simulazione di un reparto aereo del SAR
(Search And Rescue) nei dintorni della Sila. L'esercitazione prevede il decollo di un AB-412 dall'a/p
di Reggio Calabria (3804N01539E) con TC=070°, CAS=115k per raggiungere FL090. A UTC=09:30
viene segnalato al pilota di intercettare la probabile posizione di un velivolo che, dall'ultima posizione
nota (3846N01529E) risalente alle UTC=09:18, navigava con TC=040° e GS=80k. Sul punto di
intercetto, non osservando l'altro velivolo, i piloti ricevono l'ordine di iniziare una procedura di ricerca
con reticolato quadrato. Il candidato calcoli l'ora di avvistamento e le coordinate da trasmettere ai
reparti di terra del punto dell'incidente simulato che si avvisterà alla fine della quarta tratta di ricerca.
Per i dati meteorologici, sul scenario dell'esercitazione, il candidato si riferisca al bollettino emesso
dalla stazione di Monte Scuro (El=5483 ft):


LIBQ 211530Z 12020KT 9200 SCT060 09/02 Q1000

Il candidato, infine, rappresenti su un grafico con scala a scelta, la missione dell’elicottero.

SECONDA PARTE
1.

Il candidato rappresenti la zona circostante l’a/p di Alicante-Elche (LEAL) su un reticolo di
mercatore compreso tra i paralleli =38°10’N e =38°25’N e i meridiani =000°50’W e
=000°20’W con scala 1:350.000 rispetto al parallelo 38°00’N. Alle coordinate (=38°16’N,
=000°34’W) è ubicato un VOR/DME che funge da punto di riferimento per una procedura di
attesa con MHA=4000 ft e tratti rettilinei orientati per 279°/099°. La stessa radioassistenza è
l’IAF per la procedura ILS Y per RWY 10. Le due soglia pista si trovano sulle coordinate:
(=38°17’04”N, =000°34’30”W) e (=38°16’47”N, =000°32’28”W). Il candidato rappresenti
nel reticolato il possibile tracciato della procedura d’attesa e della procedura ILS motivandone le
scelte e sapendo che l’allineamento finale inizia poco oltre un arco DME di 11 NM.

2.

Sia =038°45’E la longitudine del nodo principale di un’ortodromia che passa per l’a/p Indira
Gandhi di Delhi (=28°34’N, =077°07’E). Il candidato calcoli le coordinate del vertice
dell’ortodromia e le coordinate dei punti di intersezione con il Tropico del Cancro. Valuti, infine,
la differenza di percorso, lossodromico e ortodromico, tra le due intersezioni.

Pag. 2/2

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I256 – ESAME DI STATO DI ISTRUZIONE SECONDARIA SUPERIORE
Indirizzo: ITCR - TRASPORTI E LOGISTICA
ARTICOLAZIONE CONDUZIONE DEL MEZZO
OPZIONE CONDUZIONE DEL MEZZO AEREO
Tema di: SCIENZE NAVIGAZIONE, STRUTTURA E COSTRUZIONE DEL MEZZO AEREO
3.

Sullo schermo radar di un controllore ATCS dell’a/p di Torino/Caselle (FE=991 ft) si osservano
quattro velivoli che stanno convergendo alla stessa quota sul TOP NDB/VOR/DME.
Supponendo che si debba utilizzare il controllo procedurale, il candidato, in funzione della
propria esperienza maturata in progetti di alternanza scuola-lavoro, valuti come risolvere la
situazione di traffico proposta dettagliando le comunicazioni TBT tra il controllore e i piloti. Si
ipotizzi la VAR nulla e non si considerino gli effetti del vento per rispondere a questa sezione
del quesito.
 AZA 7162, QDM=096°, D=37 NM, TAS=280k
 DLH 1119, QDM=208°, D=65 NM, TAS=300k
 RYR 4245, QDM=137°, D=50 NM, TAS=300k
 VLG 9477, QDM=318°, D=72 NM, TAS=290k
Supponendo invece di poter svolgere il vettoramento radar ed utilizzando i dati meteorologici del
successivo bollettino, il candidato calcoli a quale distanza minima transiteranno i voli DLH e
VLG.
 METAR LIMF 221720Z 02520KT CAVOK 11/01 Q1007

4.

Un aeromobile si sta avvicinando in rotta ad una stazione VOR/DME, mantenendo costante un
QDM di 120° con una MH di 126° e una TAS di 280 kts. Per un guasto alla giromagnetica, il
velivolo perde le informazioni di prua magnetica ed è costretto a proseguire il volo con un
direzionale che indicava TH 138° al momento dell’avaria. Dal controllo delle informazioni DME,
si verifica un decontaggio costante di 10 NM ogni due minuti di volo. Il candidato determini il
vento effettivo in zona.
Alle ore 11:20 UTC il velivolo, sempre in rotta e a 100 NM DME dal VOR, viene autorizzato
dagli enti di controllo a riportare direttamente l’IAF (Initial Approach Fix) sulla radiale 090°TO a
20 NM DME e successivamente sulla verticale VOR.
Lo stesso velivolo, una volta giunto sulla verticale del VOR, viene autorizzato all’intercettazione
di un aereo cisterna per eseguire un rifornimento in volo.
Sapendo che l’aereo cisterna si trova in quel momento su radiale 225° dal VOR, distanza 80 NM,
e sta mantenendo MC 350°, GS 180 kts, mentre in tutta la zona si mantengono costanti i dati
relativi al vento e alla declinazione magnetica, il candidato determini le prue finali da assumere
sia per il raggiungimento del FIX che per la successiva verticale VOR, l’istante di sorvolo dell’IAF
e del VOR, il tempo stimato d’intercettazione e le coordinate polari dal VOR/DME (radiale e
distanza) dal punto di intercettazione.

___________________________
Durata massima della prova: 6 ore.
È consentito l’uso di tavole numeriche, manuali tecnici, del regolo calcolatore e di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

