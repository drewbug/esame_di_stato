Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
ITPT – ESAME DI STATO DI ISTRUZIONE SECONDARIA SUPERIORE
Indirizzo: ITPT - AGRARIA, AGROALIMENTARE E AGROINDUSTRIA
ARTICOLAZIONE PRODUZIONI E TRASFORMAZIONI
Tema di: ECONOMIA, ESTIMO, MARKETING E LEGISLAZIONE
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Il candidato è incaricato dagli eredi, coniuge e due figli, di determinare quanto spettante
legittimamente a ciascuno di essi. I beni immobili lasciati dal de cuius risultano essere:
 un’azienda ad indirizzo orto-frutticola di superficie Ha 04.63.25;


due appartamenti siti nel comune di residenza;



depositi bancari per un ammontare di € 62.000.

Il tecnico, per determinare il valore dell’azienda, riscontra la necessità di procedere con stima
analitica, mentre per la stima degli appartamenti ritiene applicabile il procedimento sinteticocomparativo essendo il mercato immobiliare attivo nella zona di riferimento.
Si tenga presente che sugli appartamenti grava un mutuo decennale di € 50.000 di cui è stata appena
pagata l’ottava rata.
Il candidato, assunti tutti i dati tecnico-economici necessari ai fini estimativi di cui al mandato,
riportando adeguate giustificazioni alla loro adozione, svolga e illustri tutte le fasi della successione
ereditaria.
SECONDA PARTE
1.

Quali sono le fasi del procedimento espropriativo? Il candidato, dopo aver inquadrato la tematica,
sviluppi un esempio riferito ad una porzione dell’azienda presa in considerazione nella prima
parte.

2.

Come si procede nella determinazione dell’indennità di una servitù di passaggio? Il candidato,
dopo aver inquadrato la tematica, sviluppi un esempio riferito ad una servitù imposta all’azienda
presa in considerazione nella prima parte.

3.

Come si determina il valore potenziale di un fondo suscettibile di ordinario miglioramento? Il
candidato può proporre un esempio anche con riferimento ad eventuali attività extra-scolastiche
svolte nel corso degli studi.

4.

Per la stima del valore intermedio (Vm) di un frutteto coetaneo con il procedimento dei cicli
fittizi, quali limiti di applicabilità e quali difficoltà si incontrano?

____________________________
Durata massima della prova: 6 ore.
È consentito l’uso di manuali tecnici e prontuari.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

