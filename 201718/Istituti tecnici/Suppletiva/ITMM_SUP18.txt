Pag. 1/2

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
ITMM – ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: MECCANICA, MACCHINE ED ENERGIA
Il candidato svolga la prima parte della prova e due dei quesiti proposti nella seconda parte.
PRIMA PARTE
In figura è rappresentato un albero poggiato sui perni A e B, alla cui estremità è posta una manovella
di estremità, di raggio 250 mm, che aziona una pompa a stantuffo avente un diametro del cilindro
pari a 250 mm e una pressione del fluido di 0.3 N/mm2.
Sull’albero è calettata una puleggia P per cinghie del peso di 1500 N, con un diametro di 450 mm.
La stessa è azionata da un motore elettrico la cui potenza è di 35 kW a 1200 giri/min. con rapporto
di trasmissione 4:1.
L’albero condotto, in acciaio con un carico di rottura pari a 700 N/mm 2, porta calettato anche un
volano V del peso di 1000 N e con un diametro di 250 mm.
Il candidato, fissato a suo giudizio ogni altro dato necessario, esegua il dimensionamento dell’albero
compresi i perni A e B sapendo che il tiro della cinghia è rivolto verso il basso, tenendo conto che
lo sforzo prodotto dalla manovella, rivolto verso l’alto, è complanare con il tiro e i pesi degli organi
calettati.
SECONDA PARTE
1) Si dimensioni la manovella di estremità costituita da acciaio da costruzione (Rm = 450 N/mm2)
calcolando il bottone (perno di biella) e il diametro del perno di banco.
2) Si dimensioni l’albero del motore elettrico, dello stesso tipo di acciaio dell’albero condotto,
tenendo ovviamente conto della necessità di calettamento della puleggia motrice.
3) Trovare la velocità critica dell’albero condotto trascurandone la massa, calcolare altresì il
numero di giri critico e confrontarlo con quello di rotazione dell’albero, effettuando le dovute
valutazioni rispetto al regime di funzionamento del macchinario.
4)

Motivare la presenza del volano nella configurazione del sistema descritto.

___________________________
Durata massima della prova: 8 ore.
È consentito soltanto l’uso di tavole numeriche, manuali tecnici e calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 2/2

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
ITMM – ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: MECCANICA, MACCHINE ED ENERGIA

