Pag. 1/3

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: TECNOLOGIE E PROGETTAZIONE SISTEMI ELETTRICI ED ELETTRONICI
Il candidato svolga la prima parte della prova e due tra i quesiti proposti nella seconda parte.
PRIMA PARTE
La pratica dell'attività sportiva dilettantistica ha numerosi benefici a livello fisico e psichico, ma
sottopone l'organismo ad un impegno cardiovascolare, respiratorio, metabolico e nervoso che varia a
seconda dello sport praticato e delle condizioni fisiche dell'individuo. Nel caso di attività non
agonistica, un primo controllo per la verifica dell’idoneità fisica del soggetto prevede la misurazione
del battito cardiaco a riposo e sotto sforzo.

A tale scopo si utilizza un sensore posto in una guaina cilindrica nella quale viene
inserito un dito della mano. Il sensore è costituito da una coppia foto emettitore –
foto rilevatore rappresentati in figura (Easy Pulse Sensor): la luce a infrarossi
emessa dal LED investe il dito inserito nella guaina e il sottostante foto rivelatore
la riceve attraverso il tessuto organico. L’intensità luminosa ricevuta varia con la
quantità di sangue irrorata nel tessuto e, quindi, con il battito cardiaco.
La tensione in uscita al dispositivo è riportata nel grafico sottostante nel quale si
evidenzia un offset e una variazione periodica relativa al flusso di sangue arterioso.
L’intervallo tra due picchi corrisponde al periodo del battito cardiaco. Si noti che
l’asse delle ordinate non è in scala.

Tensione
Sistolica

Tensione
Diastolica

Tcard

ITEC – ESAME DI STATO DI ISTRUZIONE SECONDARIA SUPERIORE

Pag. 2/3

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: TECNOLOGIE E PROGETTAZIONE SISTEMI ELETTRICI ED ELETTRONICI
L’apparato di rilevazione del battito cardiaco si compone di:






un pulsante di START e uno di STOP del processo di misurazione;
un sensore easy pulse sensor sopra descritto;
un visualizzatore della frequenza cardiaca rilevata, espressa in battiti al minuto;
un dispositivo acustico di segnalazione;
un sistema programmabile per l’acquisizione e l’elaborazione delle misure.

La misura del battito viene effettuata per un tempo di 10 minuti durante il quale il soggetto sottoposto
al test effettua una camminata veloce su un tapis roulant attivato da un motore assimilabile ad un
dispositivo ON/OFF.
La procedura di misura, che può essere interrotta in qualsiasi momento premendo il pulsante di STOP,
viene avviata premendo il pulsante di START e si svolge con le seguenti modalità:
a)

alla pressione dello START hanno inizio la movimentazione del tapis roulant e il conteggio del
battito;
b) l’apparato conta il numero di impulsi sistolici per un intervallo di 10 secondi al termine del quale
viene visualizzato sul display il corrispondente numero di battiti al minuto;
c) la rilevazione del battito viene ripetuta ad intervalli di 1 minuto per l’intera durata della
misurazione;
d) il termine del test viene indicato da un segnale emesso dal dispositivo acustico e determina
l’arresto del tapis roulant e la visualizzazione dei valori massimo e minimo registrati;
e) nel caso di arresto forzato mediante il pulsante STOP il sistema deve fermare il moto del tapis
roulant e resettarsi.
Il candidato, dopo aver formulato le eventuali ipotesi aggiuntive, individui i dispositivi, gli apparati
e gli strumenti necessari alla realizzazione del sistema. Inoltre:
1.

proponga uno schema a blocchi dell’apparato di rilevazione del battito descrivendo le funzioni
dei singoli blocchi ed illustri il metodo scelto per l’acquisizione del segnale proveniente dall’Easy
Pulse Sensor;

2.

descriva il sistema programmabile utilizzato per la realizzazione dell’apparato;

3.

progetti le interfacce necessarie al corretto funzionamento del sistema;

4.

illustri l’algoritmo di gestione del processo e espliciti la parte del software relativa all’arresto
forzato mediante il pulsante di STOP.

Pag. 3/3

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
ITEC – ESAME DI STATO DI ISTRUZIONE SECONDARIA SUPERIORE
Indirizzo: ITEC - ELETTRONICA ED ELETTROTECNICA
ARTICOLAZIONE ELETTRONICA
Tema di: TECNOLOGIE E PROGETTAZIONE SISTEMI ELETTRICI ED ELETTRONICI
SECONDA PARTE
Quesito 1
In reazione al progetto sviluppato nella prima parte, il candidato modifichi l’hardware e il relativo
software dell’apparato inserendo tre pulsanti aggiuntivi (P1, P2, P3) per selezionare la fascia d’età
del soggetto. L’indicazione della fascia d’età selezionata avviene mediante l‘accensione di un
apposito led corrispondente al tasto premuto.
Al superamento, durante la misurazione, del valore massimo del battito cardiaco sotto sforzo relativo
alla fascia di età selezionata (vedi tabella sottostante) si deve attivare un segnale acustico di allarme.

Pulsante
Fascia d’età
Battiti al minuto

P1
20 – 40 anni
190

P2
40 – 60 anni
170

P3
60 – 70 anni
155

Quesito 2
Nell’ipotesi che il motore utilizzato per la movimentazione del tapis roulant sia di tipo CC a magnete
permanente, il candidato spieghi la tecnica Pulse Width Modulation (PWM), eventualmente facendo
riferimento alla componentistica specifica di propria conoscenza, evidenziando le differenze rispetto
all’utilizzo di un controllo di tipo lineare.
Quesito 3
Il candidato descriva le principali forme di contratto di lavoro vigenti e ne fornisca gli elementi
caratterizzanti.
Quesito 4
Il candidato illustri le varie fasi che caratterizzano la pianificazione della realizzazione di un prodotto
e descriva le attività legate alla progettazione e allo sviluppo dello stesso in coerenza a quanto previsto
dal Sistema di Gestione della Qualità (SGQ).

____________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema

