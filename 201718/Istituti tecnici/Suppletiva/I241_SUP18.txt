Pag. 1/2

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
I241 – ESAME DI STATO DI ISTRUZIONE SECONDARIA SUPERIORE
Indirizzo: ITCT - TRASPORTI E LOGISTICA
ARTICOLAZIONE COSTRUZIONE DEL MEZZO
OPZIONE COSTRUZIONI AERONAUTICHE
Tema di: STRUTTURA, COSTRUZIONE, SISTEMI E IMPIANTI MEZZO AEREO
Il candidato svolga il tema indicato nella prima parte e risponda a due soli quesiti tra i quattro
proposti nella seconda parte
PRIMA PARTE
Un velivolo biturboelica sta volando in crociera, alla quota di 4500 m (in Aria Tipo) e alla velocità di
480 [km/h], quando incontra una raffica verticale verso l’alto di 12.5 [m/s]. L’aeroplano, con ala a
sbalzo rettangolare e C’p ͚ di 6,28 rad-1, presenta, al momento della turbolenza, le seguenti
caratteristiche :
 W (peso) = 350 kN
 W/S (carico alare) = 2,45 kN/m²
 b (apertura alare) = 32,0 m
 a (distanza fra le sezioni di incastro delle due semiali) = 2,60 m
 mc (massa di combustibile stivata in ciascuna semiala) = 1200 kg
 bc (estensione lungo l’apertura alare dei serbatoi alari, a partire dall’incastro alare) = 12,5 m
 mm (massa di un motore) = 508 kg
 bm (distanza del baricentro del motore dall’incastro alare) = 8,65 m
Il candidato, assegnando con appropriati criteri tecnici i dati mancanti e ipotizzando che l’effetto della
raffica sia istantaneo e il peso proprio della struttura alare sia trascurabile, determini e rappresenti
graficamente il momento flettente ed il taglio, indotti dai carichi verticali, che sollecitano la struttura
di ciascuna semiala, prima e durante la turbolenza. Si proponga, infine, una tipologia strutturale
dell’ala in grado di sopportare le sollecitazioni calcolate.

Pag. 2/2

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
I241 – ESAME DI STATO DI ISTRUZIONE SECONDARIA SUPERIORE
Indirizzo: ITCT - TRASPORTI E LOGISTICA
ARTICOLAZIONE COSTRUZIONE DEL MEZZO
OPZIONE COSTRUZIONI AERONAUTICHE
Tema di: STRUTTURA, COSTRUZIONE, SISTEMI E IMPIANTI MEZZO AEREO
SECONDA PARTE
1) Calcolare la massima autonomia oraria, per il velivolo di cui sopra, ipotizzando un consumo
specifico di 0,28 kg/kWh alla quota di 17.500 ft.
2) Il candidato illustri le funzioni svolte dall’impianto di pressurizzazione e condizionamento in un
moderno velivolo da trasporto commerciale.
3) Considerando un velivolo di architettura classica, il candidato illustri le funzioni svolte dal piano
orizzontale di coda dal punto di vista dell’equilibrio e della stabilità longitudinale dell’aeroplano.
4) Volo librato: il candidato individui le condizioni necessarie perché un velivolo possa salire di
quota, corredando la risposta con un esempio numerico riferito ad un aliante.

___________________________
Durata massima della prova: 6 ore.
È consentito soltanto l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

