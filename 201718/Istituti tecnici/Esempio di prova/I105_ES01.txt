Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITBA – CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE AMBIENTALI
Tema di: CHIMICA ORGANICA E BIOCHIMICA

ESEMPIO PROVA

Il candidato svolga la prima parte della prova e risponda a due tra i quesiti proposti nella
seconda parte.

Parte prima
La fermentazione rappresenta il più semplice e primitivo meccanismo messo a punto dagli
organismi per ottenere energia dagli alimenti, quando l’atmosfera era ancora priva di ossigeno
molecolare. Con questo processo molti organismi ricevono energia chimica dalla demolizione
parziale del glucosio in anaerobiosi. Il candidato illustri le tappe e le condizioni che dalla glicolisi
portano alla produzione di acido lattico e alcol etilico.

Parte seconda
1) Spiegare la differenza tra il processo di fermentazione e quello di respirazione.
2) Descrivere le funzioni principali delle trasformazioni metaboliche.
3) Spiegare in che cosa consiste il processo di denaturazione di una proteina.
4) Descrivere i ruoli svolti dagli ioni metallici come cofattori degli enzimi.

__________________
Durata massima della prova: 6 ore.
È consentito l’uso di calcolatrice non programmabile, manuali, prontuari tecnici e del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

