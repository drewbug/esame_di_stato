Ministero dell’Istruzione, dell’ Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITEN - MECCANICA, MECCATRONICA ED ENERGIA
ARTICOLAZIONE ENERGIA
Tema di: MECCANICA, MACCHINE ED ENERGIA

ESEMPIO PROVA
lI candidato svolga il tema indicato nella prima parte e risponda a due soli quesiti tra i quattro
proposti nella seconda parte
Parte prima
In una metropoli urbana di circa 6 milioni di cittadini, il servizio pubblico di raccolta dei rifiuti solidi
urbani alimenta una discarica che ha un’estensione complessiva di circa 5 ettari ed un’altezza media
di 16,8 metri.
A mezzo di una serie di pozzi captatori, la discarica in argomento è in grado di produrre
complessivamente una quantità utile di BIOGAS non inferiore a 622 Nm³/h, per un periodo non
inferiore a 10 anni.

Il BIOGAS così ottenuto è composto dalle seguenti percentuali volumetriche:
o GAS NATURALE ...........................45 %
o ANIDRIDE CARBONICA ............. 40 %
o AZOTO.............................................15 %
Il gas naturale ottenuto dall’apposito trattamento di purificazione e pressurizzazione, è utilizzato
come combustibile per alimentare due gruppi elettrogeni (identici tra loro) ognuno dei quali è
rispettivamente costituito da:
 motore ad accensione spontanea alimentato a gas naturale avente un rendimento presunto non
inferiore al 30 %
 un alternatore ad una coppia polare avente un rendimento presunto non inferiore al 96 %
 moduli di scambio termico destinati al recupero e/o dissipazione del calore

a) Calcolare il Potere Calorifico Inferiore del biogas ed il corrispondente valore dell’Energia Primaria
oraria disponibile.
b) Procedere ad un dimensionamento di massima di uno dei motori endotermici utilizzati per i due
gruppi elettrogeni di cui sopra, avendo cura di indicare la potenza nominale erogata, numero di
cilindri, alesaggio e corsa del pistone, velocità media di stantuffo, numero di giri/min e consumo
specifico [grammi di gas/kWh].
c) Con un funzionamento presunto dei 2 gruppi per almeno 3 ore/giorno, stimare la quantità di
energia elettrica prodotta in un anno; laddove detta energia elettrica fosse stata da due gruppi
Diesel di medesima potenza nominale unitaria ma alimentati a gasolio, anziché dai due motori
alimentati a Biogas, stimare altresì il relativo valore del gasolio risparmiato.
Parte seconda
1. Con l’utilizzo di una caldaia a recupero, si vuole sfruttare il calore contenuto nei fumi di scarico
prodotti da uno dei due gruppi sopra individuati; il calore contenuto nei fumi all’uscita dal
collettore di scarico del motore può essere calcolato supponendo un salto termico dei fumi da 600
°C a 160 °C. Adottando cautelativamente un valore del coefficiente globale di scambio termico
pari a 48 [W/m2 °C] si dovrà definire il valore di: potenzialità termica recuperata, portata fumi di
scarico al primario, portata acqua al secondario, temperatura di ingresso/uscita dell’acqua e
superficie di scambio termico.
2. Valutare la possibilità e la convenienza energetica circa l’utilizzazione dell’impianto descritto e
trattato nella precedente “parte prima” ai fini di una “cogenerazione e teleriscaldamento”. In
particolare, il candidato scegliendo a piacere gli eventuali dati mancanti e procedendo dapprima
ad uno schema funzionale dell’impianto dovrà ricavare il “fattore di utilizzazione del
combustibile” e calcolare almeno: tipo e portata del fluido termovettore da destinare al
teleriscaldamento e dei fluidi “caldi” derivanti dal motore (acqua raffreddamento, olio
lubrificazione, fumi di scarico).
3. Rappresentare nel piano p-V (pressione-volume) il ciclo ideale e quello effettivo di un motore
endotermico scelto a piacere, avendo cura di evidenziare in modo particolare gli scambi di lavoro,
di calore e quindi il rendimento ideale ed effettivo del ciclo medesimo.
4. Un volano è realizzato in ghisa ed ha la forma a corona circolare (diametro Maggiore 440 mm;
diametro minore 380 mm; spessore 30 mm); la corona è collegata al mozzo a mezzo di un disco
sottile (di massa trascurabile). Con l’ausilio del manuale il candidato verifichi se questo volano è
idoneo ad essere installato su un motore 4 cilindri 4 cilindri in linea in grado di erogare una potenza
di 80 kW a 3500 giri/min.

___________________________
Durata massima della prova: 6 ore.
È consentito soltanto l’uso di manuali tecnici e di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

