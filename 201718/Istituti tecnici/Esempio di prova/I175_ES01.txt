Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITET – ELETTRONICA ED ELETTROTECNICA
ARTICOLAZIONE ELETTROTECNICA
Tema di: SISTEMI AUTOMATICI

ESEMPIO PROVA

Il candidato svolga la prima parte della prova e risponda a due tra i quesiti proposti nella seconda
parte.

Parte prima
In un pastificio si deve progettare un sistema per lo smistamento di colli, di dimensioni differenti,
contenenti pacchi di pasta. I colli di dimensione più piccola sono destinati al mercato nazionale, gli
altri a quello internazionale. Il sistema è costituito da:
1. un primo nastro trasportatore sul quale vengono convogliati i colli da chiudere;
2. una stazione di chiusura;
3. due successivi nastri trasportatori per lo smistamento e il conteggio.
L’impianto viene avviato tramite un dispositivo che rileva l’arrivo del collo sul primo nastro alla fine
del quale, attraverso il movimento di discesa di un pistone, viene apposto un sigillo di chiusura anti
effrazione. Durante tale operazione il nastro viene fermato per 5 secondi. Successivamente il collo
prosegue il cammino verso un secondo nastro trasportatore alla cui estremità è presente un dispositivo
che, rilevandone l’altezza, smista l’oggetto secondo due possibili percorsi: i colli di altezza inferiore
continuano il loro percorso sul medesimo nastro, quelli di altezza superiore vengono deviati attraverso
un pistone espulsore verso il terzo nastro trasportatore, posto perpendicolarmente al precedente.
Al termine dei due nastri sono collocati opportuni dispositivi necessari al conteggio dei colli destinati
ai due mercati. L’impianto deve essere provvisto di pulsanti di STOP all’inizio e al termine della
catena di lavorazione, necessari all’arresto immediato di emergenza dell’impianto e di opportune
lampade per la segnalazione del sistema in lavorazione o in ARRESTO/STOP.

Il candidato, fatte le ulteriori ipotesi aggiuntive che ritiene necessarie:
1.

descriva l'impianto attraverso uno schema e individui i dispositivi necessari alla sua
realizzazione, fornendo una tabella di I/O rappresentante i principali segnali elettrici di
controllo;

2.

rappresenti, mediante un diagramma di flusso di propria conoscenza, l’algoritmo di
gestione dell’impianto;

3.

elabori il programma in grado di gestire l'automatismo utilizzando un sistema
programmabile di propria conoscenza.

Inoltre progetti un sistema in grado di selezionare pacchi di due tipi di pasta differenti da inserire nei
colli e di provvedere alla relativa etichettatura di questi ultimi nella fase che precede la loro chiusura.

Parte seconda
1) Con riferimento alla prima parte della prova, il candidato fornisca un algoritmo per il
conteggio del numero di colli contenenti i prodotti destinati al mercato nazionale e a quello
internazionale.
2) Supponendo di disporre di un opportuno pannello operatore (HMI: Human Machine
Interface), il candidato fornisca un layout che, attraverso opportuni indicatori e controlli
grafici che visualizzano gli input/output nelle varie attività del processo di controllo
dell’impianto, consenta di controllare visivamente e monitorare in tempo reale il
funzionamento dell’impianto descritto nella prima parte della prova.
3) Un motore in corrente continua a magneti permanenti, a cui è applicato un carico di momento
d’inerzia JM = 0,1410-3 kgm2, è caratterizzato dai seguenti parametri:
a. Costante di coppia KT = 0,044 Nm/A;
b. Costante di tempo meccanica τm= 2,05 ms;
c. Costanti di armatura: Ra = 1,88  , La = 10 mH.
Il candidato, dopo aver ricavato la funzione di trasferimento del motore, ne determini
l’andamento della risposta armonica; successivamente calcoli la risposta nel tempo per un
ingresso a gradino unitario.
4) Si vuole misurare la velocità di rotazione di un motore utilizzando un encoder. Il candidato
rappresenti il sistema di acquisizione della velocità e ne descriva gli elementi rappresentativi
motivando le scelte effettuate.

_________________
Durata massima della prova: 6 ore.
È consentito l’uso di calcolatrice non programmabile, manuali, prontuari tecnici e del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

