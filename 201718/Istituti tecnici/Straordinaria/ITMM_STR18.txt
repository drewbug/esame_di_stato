Pag. 1/2

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
ITMM – ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: MECCANICA, MACCHINE ED ENERGIA
Il candidato svolga la prima parte della prova e due dei quesiti proposti nella seconda parte.
PRIMA PARTE
60

PIGNONE

MOTORE

A

B

A

B

Mr = 340Nm

40

40

Il riduttore indicato in figura, realizzato con una coppia di ruote dentate cilindriche a denti diritti, è
costituito da un pignone di diametro primitivo d1 = 100 mm che trasmette il moto ad un albero
condotto su cui è calettata una ruota dentata di diametro primitivo d2 = 250 mm. La velocità angolare
del pignone è pari a 78,54 rad/sec.
Il candidato, accompagnando il calcolo con considerazioni tecniche congrue e coerenti, dopo aver
scelto un acciaio per le ruote dentate ed aver fissato con motivati criteri ogni altro parametro o
elemento di calcolo eventualmente mancante e/o necessario, esegua:
1. Il calcolo della potenza da assegnare al motore elettrico che aziona il pignone, considerando un
rendimento del riduttore pari a 0,9, volendo avere all’uscita dell’albero condotto un momento
resistente Mr = 340 Nm;
2. Il dimensionamento della coppia di ruote dentate cilindriche a denti diritti;
3. Il calcolo delle forze scambiate tra i denti e quelle che agiscono sui cuscinetti A e B dei due alberi.

Pag. 2/2

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
ITMM – ESAME DI STATO DI ISTRUZIONE SECONDARIA SUPERIORE
Indirizzo: ITMM - MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: MECCANICA, MACCHINE ED ENERGIA
SECONDA PARTE
1) Il candidato, in riferimento al riduttore indicato in figura di cui alla prima parte, esegua il
dimensionamento dell’albero motore, considerando i seguenti elementi di calcolo:
 potenza del motore elettrico:

P = 15 kW

 numero di giri del motore elettrico:

n1 = 1000 g/min

 carico di rottura dell'acciaio dell'albero motore:

Rm = 600 N/mm2

2) Il candidato, in riferimento alla trasmissione di potenza tra due alberi paralleli, realizzata mediante
cinghie trapezoidali e mediante catene, descriva i principali elementi che costituiscono le due
trasmissioni. Inoltre il candidato indichi le principali differenze di funzionamento delle stesse, nonché i
limiti applicativi riguardo la potenza trasmessa.
3) Un robot cartesiano dalle seguenti caratteristiche dimensionali: asse x = 1.00 m; asse y = 0.60 m;
asse z = 0.20 m, utilizza motori passo-passo per la movimentazione di un elettromandrino per la
lavorazione del legno. Il candidato schematizzi e descriva dettagliatamente un sistema per la
movimentazione dei tre assi tramite i motori citati, motivando le scelta effettuata.
4) Il candidato, in riferimento ad una pompa a stantuffo, azionata da un motore elettrico, schematizzi e
descriva dettagliatamente gli elementi necessari per la trasformazione del moto rotatorio del motore nel
moto alternativo del pistone della pompa.

___________________________
Durata massima della prova: 8 ore.
È consentito soltanto l’uso di tavole numeriche, manuali tecnici e calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

