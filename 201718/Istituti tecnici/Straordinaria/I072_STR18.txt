Pag. 1/2

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE
Il candidato svolga la prima parte della prova e due tra i quesiti proposti nella seconda parte.
PRIMA PARTE
Situazione operativa
Alfa spa, impresa industriale, realizza, tra le altre, la produzione codificata AB71. Il responsabile del
controllo di gestione, al termine dell’esercizio 2016, ha elaborato il seguente diagramma di redditività:

La produzione AB71, a differenza delle altre, ha fatto registrare, negli ultimi anni, una contrazione delle
vendite per la concorrenza di prodotti simili offerti a un prezzo più contenuto.
Il consiglio di amministrazione incarica il responsabile del controllo di gestione di individuare gli effetti,
sul punto di equilibrio, delle seguenti scelte:
 riduzione del prezzo di vendita, mantenendo inalterate le caratteristiche del prodotto
 aumento dei costi fissi per realizzare innovazioni tecnologiche sul prodotto.

Il candidato, dopo aver analizzato la situazione operativa, tragga da questa gli elementi necessari
per redigere:
1. il report elaborato dal responsabile del controllo di gestione
2. lo Stato patrimoniale e il Conto economico di Alfa spa al 31/12/2017 tenendo presente i
seguenti indicatori tratti dall’analisi del bilancio al 31/12/2016:
 ROE 6%
 leverage 1,5
 rigidità degli impieghi 60%.

Pag. 2/2

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
I072 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
EA25 - ESABAC TECHNO - AMMINISTRAZIONE FINANZA E MARKETING
(Testo valevole anche per la corrispondente sperimentazione quadriennale)

Tema di: ECONOMIA AZIENDALE
SECONDA PARTE
Il candidato scelga due dei seguenti quesiti e presenti per ognuno le linee operative, le motivazioni
delle soluzioni prospettate e la produzione dei relativi documenti, ove richiesto.
1. L’interpretazione dell’andamento della gestione aziendale richiede, tra l’altro, l’analisi di
bilancio per indici. Redigere il report contenente l’analisi patrimoniale e finanziaria del bilancio
di Alfa spa al 31/12/2017 utilizzando gli opportuni indicatori.
2. Presentare il budget economico elaborato da Alfa spa per l’esercizio 2018, considerando che
l’impresa prevede un incremento delle vendite del 2% e del risultato economico dello 0,50%.
3. Beta spa intende incrementare la produzione del prodotto codificato HGF51 per cui si rende
necessaria l’acquisizione di un impianto. Presentare:
 la relazione contenente gli aspetti economici, tecnici e giuridici dei possibili contratti che
l’azienda può stipulare per acquisire l’impianto
 le rilevazioni in P.D. di gestione e di assestamento e gli effetti sul bilancio d’esercizio
nell’ipotesi che l’impresa decida di acquisire in leasing l’impianto corrispondendo un maxi
canone iniziale.
4. Per superare le difficoltà finanziarie, evidenziate dalla gestione negli ultimi esercizi, Gamma spa
richiede e ottiene da una banca un affidamento da utilizzare con operazioni a breve scadenza.
Analizzare sotto l’aspetto giuridico, tecnico ed economico due contratti di finanziamento a breve
termine ed evidenziarne i riflessi sul patrimonio e sul reddito d’esercizio dell’impresa.
Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

