Pag. 1/1

Sessione suppletiva 2018
Seconda prova scritta

Ministero dell’Istruzione, dell’ Università e della Ricerca
N596 – ESAME DI STATO DI ISTRUZIONE SECONDARIA SUPERIORE
Indirizzo: LIB9 - DESIGN ARTE DELL'ARREDAMENTO E DEL LEGNO
Tema di: DISCIPLINE PROGETTUALI DESIGN (ARREDAMENTO E LEGNO)

Il turismo dei giovani, globe-trotter a basso costo, sta sempre più diffondendosi, in particolare nella
stagione estiva, di conseguenza è divenuta una vera esigenza la realizzazione e lo sviluppo di punti
di ristoro e di ostelli che nelle varie tappe offrano ricettività a prezzi contenuti.
Sulla base delle metodologie progettuali e laboratoriali proprie dell’indirizzo di studi frequentato e
delle esperienze effettuate, la/il candidata/o immagini soluzioni complessive di arredo che
caratterizzino un punto-ristoro o camerate di varia capienza (anche con letti a castello) da realizzare
in strutture rispettose dell’ambiente (chalet di diverse dimensioni) e, dopo aver effettuato una
ponderata scelta, ipotizzi vari elementi di arredo concentrando la sua attenzione su almeno uno; infine
proponga la soluzione preferita prestando particolare attenzione alle scelte cromatiche ed ai materiali
più idonei.
Si chiedono i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo con tavole di ambientazione
- eventuale realizzazione di un modello o del prototipo di un elemento significativo
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

