Pag. 1/2

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
I024 – ESAME DI STATO DI ISTRUZIONE SECONDARIA SUPERIORE
Indirizzo: LI11 – SCIENZE UMANE
Tema di: SCIENZE UMANE
Inclusione sociale e ruolo della scuola
PRIMA PARTE
Il candidato, avvalendosi anche della lettura e dell’analisi dei documenti proposti, illustri la relazione
tra il sistema d'istruzione e lo sviluppo della personalità di ciascuno. Si soffermi in particolare sulle
misure finora adottate dalla scuola per l'inclusione dei soggetti svantaggiati e a rischio di esclusione
sociale.
Articolo 28
1. Gli Stati parti riconoscono il diritto del fanciullo all’educazione, e in particolare, al fine di garantire
l’esercizio di tale diritto in misura sempre maggiore e in base all’uguaglianza delle possibilità:
a) rendono l’insegnamento primario obbligatorio e gratuito per tutti;
b) incoraggiano l’organizzazione di varie forme di insegnamento secondario sia generale che
professionale, che saranno aperte e accessibili a ogni fanciullo, e adottano misure adeguate come la
gratuità dell’insegnamento e l’offerta di una sovvenzione finanziaria in caso di necessità;
c) garantiscono a tutti l’accesso all’insegnamento superiore con ogni mezzo appropriato, in funzione
delle capacità di ognuno;
d) fanno in modo che l’informazione e l’orientamento scolastico e professionale siano aperte e
accessibili a ogni fanciullo;
e) adottano misure per promuovere la regolarità della frequenza scolastica e la diminuzione del tasso
di abbandono della scuola.
2.

Gli Stati parti adottano ogni adeguato provvedimento per vigilare affinché la disciplina scolastica sia
applicata in maniera compatibile con la dignità del fanciullo in quanto essere umano e in conformità
con la presente Convenzione.

3.

Gli Stati parti favoriscono e incoraggiano la cooperazione internazionale nel settore dell’educazione,
in vista soprattutto di contribuire a eliminare l’ignoranza e l’analfabetismo nel mondo e facilitare
l’accesso alle conoscenze scientifiche e tecniche e ai metodi di insegnamento moderni. A tal fine, si
tiene conto in particolare delle necessità dei paesi in via di sviluppo.
Convenzione sui diritti dell'infanzia e dell'adolescenza, approvata dall’Assemblea generale delle Nazioni Unite il
20 novembre 1989, ratificata dall’Italia con legge del 27 maggio 1991, n. 176.
Ristampa del Comitato italiano per l'UNICEF, Roma 2008, p. 15

“Tuttavia le disuguaglianze sociali rispetto all'istruzione permangono, nonostante le riforme, anche nei
sistemi scolastici più equi come quello finlandese o quello canadese. Non sono state eliminate, ma forse si
può fare qualcosa per attenuarle, per renderle meno intollerabili, come si può desumere dai dati
dell'indagine Pisa. Per correggere veramente l'ingiustizia rispetto all'istruzione, per conciliare efficacia con
uguaglianza, per migliorare il livello medio d'istruzione della popolazione, per conseguire con l'istruzione
obbligatoria maggiore solidarietà sociale, per condividere una conoscenza di base comune tra tutti gli strati
sociali di una società e per creare o coltivare o preservare le basi di una comunanza di valori che non siano
quelli nazionalisti o quelli vagamente cosmopolitici, si dovrebbero impostare politiche scolastiche che
garantiscano a tutti, nessuno escluso, di giungere a una soglia minima di competenze e di conoscenze
scolastiche”.
Norberto BOTTANI, Requiem per la scuola?, Il Mulino, Bologna 2013, p. 107

Pag. 2/2

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
I024 – ESAME DI STATO DI ISTRUZIONE SECONDARIA SUPERIORE
Indirizzo: LI11 – SCIENZE UMANE
Tema di: SCIENZE UMANE
SECONDA PARTE
Il candidato risponda a due dei seguenti quesiti:
1.

Quali elementi caratterizzano, in sintesi, la concezione pedagogica di don Lorenzo Milani?

2.

Cosa s’intende con il concetto di mobilità sociale?

3.

Quali diverse misure si potrebbero introdurre per innalzare il livello medio d'istruzione nelle
società?

4.

In cosa consiste il legame tra democrazia ed educazione per J. Dewey?

____________________________
Durata massima della prova: 6 ore.
È consentito l’uso del dizionario di lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

