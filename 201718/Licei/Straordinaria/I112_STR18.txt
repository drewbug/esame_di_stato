Pag. 1/1

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
I112 – ESAME DI STATO DI ISTRUZIONE SECONDARIA SUPERIORE
Indirizzo: LI07 – AUDIOVISIVO MULTIMEDIALE
Tema di: DISCIPLINE AUDIOVISIVE E MULTIMEDIALI

IL CIRCO
La parola “circo” deriva dal latino circus che significa cerchio. L’origine del termine è dunque legata alla
forma dei circhi antichi, che ospitavano corse di cavalli ma anche esibizioni di animali ammaestrati e
spettacoli di giocolieri e acrobati.
L'accezione moderna di circo nasce nella seconda metà del XVIII secolo, quando per la prima volta venne
organizzata un'esibizione circense di tipo moderno, cioè uno spettacolo in cui, in una pista circolare posta
in uno spazio chiuso, venivano esibiti in successione numeri con cavalli ammaestrati, giochi di abilità vari
e intermezzi comici di clown.
La storia dell'arte ha spesso tratto ispirazione dal circo, che ha affascinato, tra gli altri, Seurat, Chagall,
Picasso, Mirò, Calder e Botero.
Ispirandosi a opere d'arte a lui note, ma con l'intento di esprimere anche la propria visione sul mondo
circense, il candidato progetti la sigla televisiva (della durata massima di 30 secondi) di un programma
dedicato al circo.
Sono richiesti:


Titolo;



Stesura del soggetto;



Sceneggiatura;



Schizzi preliminari e bozzetti;



Storyboard;



Realizzazione di un prototipo di una parte significativa del progetto;



Relazione finale sulle scelte di progetto.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

