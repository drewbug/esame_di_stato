Pag. 1/2

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
I114 – ESAME DI STATO DI ISTRUZIONE SECONDARIA SUPERIORE
Indirizzo: LI10 – GRAFICA
Tema di: DISCIPLINE GRAFICHE
Titolo del progetto
Marchio, manifesto, maglietta e cappello per un concerto il cui ricavato sarà devoluto per la ricostruzione
delle zone terremotate del Centro Italia.
Descrizione
Un gruppo di grandi autori di musica italiana (cantanti, cantautori, gruppi musicali) intende organizzare un
concerto il cui ricavato sarà devoluto per la ricostruzione delle zone del Centro Italia che nell’agosto del
2016 sono state devastate dal terremoto. Il nome dell’evento sarà “Musica per non tremare”.
Tutta l’organizzazione sarà autofinanziata e tutto il ricavato donato.
Sperando che i fan accorrano numerosi, i promotori intendono fornire cappellino e maglietta in ricordo
dell’evento a chi, oltre ad acquistare il biglietto, farà una libera donazione.
Necessitano pertanto di un logotipo e/o marchio che sintetizzi con un’immagine forte e moderna lo spirito
dell’iniziativa e possa rendere la maglietta e il cappello piacevoli da indossare.
Obiettivi di comunicazione del progetto
Sensibilizzare alla necessità di solidarizzare in modo attivo con le popolazioni colpite dal terremoto;
promuovere un atteggiamento positivo e coraggioso nell’affrontare il tema delle calamità naturali e della
reazione ad esse.
Target di riferimento
I giovani e meno giovani amanti della musica italiana; poiché i musicisti coinvolti nel progetto
appartengono a generazioni diverse, anche il pubblico cui ci si rivolge è variegato per età e gusti musicali.
Richieste
 Marchio e/o logotipo dell’evento. Per il marchio/logotipo realizzare il definitivo in bianco e nero e a
colori, con le relative prove di leggibilità
 Manifesto (cm 70 x 100)
 Applicazione del marchio/logotipo sulla maglietta e sul cappellino
Elementi presenti
Oltre al marchio dell’evento occorre elaborare un visual che renda più coinvolgente l’immagine da
diffondere.
N.B.: Qualora la commissione lo ritenga opportuno, potrà a sua discrezione fornire a tutti gli studenti
materiali iconografici utili allo svolgimento della prova, scaricandoli da internet prima dell’inizio della
prova stessa.

Pag. 2/2

Sessione straordinaria 2018
Seconda prova scritta

Ministero dell’Istruzione, dell’ Università e della Ricerca
I114 – ESAME DI STATO DI ISTRUZIONE SECONDARIA SUPERIORE
Indirizzo: LI10 – GRAFICA
Tema di: DISCIPLINE GRAFICHE

Gli elaborati dovranno comprendere:


Gli studi preliminari attraverso i quali dovranno essere evidenziati: la logica dell’iter progettuale, i
criteri di scelta della soluzione adottata



Lo sviluppo tecnico-grafico coerente con il progetto, accompagnato da didascalie tecniche (ogni
candidato ha la facoltà di utilizzare le esperienze acquisite, facendo emergere le attitudini personali
nell’autonomia creativa)



La realizzazione degli esecutivi del progetto



Una sintetica relazione sulle scelte di progetto

____________________________
Durata massima della prova: 3 giorni (6 ore per ciascun giorno)
Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se la prova
stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

