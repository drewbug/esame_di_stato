Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
N588 – ESAME DI STATO DI ISTRUZIONE SECONDARIA SUPERIORE
Indirizzo: LIC9 - DESIGN ARTE DELLA CERAMICA
Tema di: DISCIPLINE PROGETTUALI DESIGN (CERAMICA)

“Saperi e Sapori”: festival della cucina, concorsi indetti dal ministero, gare e sagre locali da tempo
hanno riscoperto la grandissima tradizione italiana che gira intorno alla variegata e ricca “scienza”
dei cibi trovando le sue radici nella storia e nella cultura dei vari territori.
Gli strumenti, i complementi di arredo, le stoviglie, tanti piccoli e grandi oggetti della quotidianità e
dei giorni di festa continuano a trovare nella Ceramica il materiale più idoneo per essere realizzati e
reinventati sia dal punto di vista estetico che da quello pratico: elementi di grandi potenzialità per il
design del settore.
La/Il candidata/o, sulla base delle metodologie progettuali e laboratoriali proprie dell’indirizzo di
studi frequentato e delle esperienze effettuate, avanzi una personale proposta per la realizzazione di
set di utensili, stoviglie, complementi di arredo che - in diverse dimensioni e colori, ispirati alla
tradizione o di foggia innovativa - possano essere utilizzati in cucina o costituire importanti elementi
per l’apparecchiatura e la decorazione della tavola.
Si chiedono i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo con tavole di ambientazione
- eventuale realizzazione di un modello o del prototipo di almeno un elemento significativo
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

