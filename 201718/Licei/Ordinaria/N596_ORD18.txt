Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
N596 – ESAME DI STATO DI ISTRUZIONE SECONDARIA SUPERIORE
Indirizzo: LIB9 - DESIGN ARTE DELL'ARREDAMENTO E DEL LEGNO
Tema di: DISCIPLINE PROGETTUALI DESIGN (ARREDAMENTO E LEGNO)

In un ospedale pediatrico si sta realizzando “L’Oasi del bambino” dove piccoli pazienti per malattie
croniche, che prevedono lunghe degenze, potranno trovare ampi spazi per i giochi e amene aule per
le lezioni.
Gli ambienti dovranno avere un aspetto gradevole, colorato e gioioso, e tutti gli arredi dovranno
rispondere a requisiti ergonomici, tener conto della fascia di età degli ospiti e del fatto che i bambini
possono avere anche problemi di deambulazione.
Pertanto ogni singolo elemento di arredo dovrà sempre essere realizzato rispondendo a questi
imprescindibili presupposti.
La/Il candidata/o, sulla base delle metodologie progettuali e laboratoriali proprie dell’indirizzo di
studi frequentato e delle esperienze effettuate, ipotizzi soluzioni complessive per uno degli spazi,
concentri poi la sua attenzione su un importante elemento di arredo proponendo tutte le fasi per la sua
realizzazione: grande attenzione deve essere posta ai materiali prescelti ed all’armonia cromatica
complessiva.
Si chiedono i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo con tavole di ambientazione
- eventuale realizzazione di un modello o del prototipo di un elemento significativo
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

