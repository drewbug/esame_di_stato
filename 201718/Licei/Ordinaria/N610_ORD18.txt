Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
N610 – ESAME DI STATO DI ISTRUZIONE SECONDARIA SUPERIORE
Indirizzo: LIG9 - DESIGN ARTE DEL TESSUTO
Tema di: DISCIPLINE PROGETTUALI DESIGN (TESSUTO)

Ad un’importante industria tessibile, i cui preziosi prodotti sono da sempre ricercati in tutto il mondo,
una/uno famosa/o stilista italiana/o ha richiesto di esaminare gli ultimi inserimenti nel campionario
per la realizzazione dei suoi nuovi modelli invernali di abiti eleganti e/o sportivi dedicati alle signore.
La/Il candidata/o, dopo aver effettuato una scelta specifica della/o stilista a lei/lui più congeniale,
ipotizzi una serie di tessuti da sottoporre alla sua attenzione e - sulla base delle metodologie
progettuali e laboratoriali proprie dell’indirizzo di studi frequentato e delle esperienze effettuate nel
corso di studi - avanzi una proposta originale adatta, sia nei tessuti che nei colori, alla linea ed ai gusti
della/del committente.
Si chiedono i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo con tavole pertinenti
- eventuale realizzazione di un modello o del prototipo, anche parziale, di un elemento significativo
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

