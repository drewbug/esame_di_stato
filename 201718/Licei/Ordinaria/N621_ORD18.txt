Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
N621 – ESAME DI STATO DI ISTRUZIONE SECONDARIA SUPERIORE
Indirizzo: LIE9 - DESIGN ARTE DEL LIBRO
Tema di: DISCIPLINE PROGETTUALI DESIGN (LIBRO)

Una piccola collana di libri per l’infanzia che già nell’aspetto esteriore possa attirare l’attenzione del
bambino e che, per i materiali con cui è realizzata la copertina, possa costituire un elemento di gioco
senza presentare alcun rischio per i più piccoli: è questa l’idea di una casa editrice che opera nel
particolare settore dedicato ai bambini.
Il libro potrà essere realizzato con materiali innovativi, dovrà contenere, oltre al testo, illustrazioni e
animazioni di vario tipo che permettano l’interazione del fruitore anche in presenza di qualche
problema cognitivo.
La/Il candidata/o - dopo aver scelto tra una fiaba della tradizione, un racconto di fantasia,
l’osservazione di qualche particolare fenomeno della natura - sulla base delle metodologie progettuali
e laboratoriali proprie dell’indirizzo di studi frequentato, delle esperienze effettuate e del materiale
messo a disposizione dalla commissione, ipotizzi una pubblicazione rispondente alle richieste della
committenza.
Si chiedono i seguenti elaborati:
- schizzi preliminari
- progetto esecutivo con annotazioni, campionature e prototipi
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

