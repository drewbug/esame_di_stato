Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
N644 – ESAME DI STATO DI ISTRUZIONE SECONDARIA SUPERIORE
Indirizzi: LIF9 - DESIGN ARTE DELLA MODA
EA16 - ESABAC ARTISTICO DESIGN ARTE DELLA MODA
Tema di: DISCIPLINE PROGETTUALI DESIGN

Il festival di San Remo è da sempre una vetrina per le canzoni italiane ma anche per le/gli artiste/i
che si esibiscono sul palco nello spettacolo trasmesso in mondo-visione dalla RAI.
Dopo aver fatto una precisa scelta della/del cantante più congeniale ai suoi gusti musicali ed estetici,
la/il candidata/o - tenendo conto delle esigenze sceniche e della personalità del/della destinatario/a,
sulla base delle metodologie progettuali e laboratoriali proprie dell’indirizzo di studi frequentato e
delle esperienze effettuate - ipotizzi alcune personali proposte per l’abito che la sua star dovrebbe
indossare e restituisca l’ipotesi prescelta, a mano libera o nel modo che riterrà più opportuno,
attraverso la produzione di:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo corredato da tavole illustrative
- eventuale prototipo anche solo di un particolare significativo
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

