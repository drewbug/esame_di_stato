Pag. 1/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I341 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
La presente prova è costituita sia da una prova di danza classica sia da una prova di danza
contemporanea. Il candidato svolga la prova in base al percorso formativo seguito.
PROVA DI DANZA CLASSICA – 1° GIORNO
La prova prevede una esibizione collettiva ed una relazione accompagnatoria scritta.
Si invita il Presidente a somministrare ai candidati la relazione accompagnatoria scritta dopo
l’esibizione collettiva.
Esibizione collettiva (durata massima 2 ore)
L’esibizione collettiva dei candidati della Sezione Danza Classica, che prevede il coinvolgimento di tutti
gli allievi, si articolerà nei seguenti ambiti:
 Ambiti della Sezione Danza Classica:
Al centro:
1. Piccolo e grande Adagio.
2. Pirouettes e giri nelle grandi pose.
3. Passi saltati: piccolo (anche con batterie), medio e grande sbalzo.
4. Principali forme di virtuosismo:
a. Passi sulle punte per le candidate.
b. Giri (a terra e in aria) e salti (batterie) per i candidati.
 Contenuti relativi a ciascun Ambito.
Combinazioni da svolgersi al centro della sala:
1. Combinazioni di movimenti d’Adagio volte a dimostrare la padronanza tecnica,
l’interiorizzazione del gesto e la qualità musicale ed espressiva, differenziate per il piccolo e il
grande Adagio.
2. Combinazioni di vari passi a terre e di collegamento con pirouettes mirate ad evidenziare la
coordinazione e la qualità dinamica e musicale.
3. Combinazioni di passi saltati volte a dimostrare la padronanza tecnica e la conoscenza della
struttura dinamico-ritmica del piccolo sbalzo (anche con batterie) e del medio e grande sbalzo.
4a. Combinazioni di passi sulle punte per le candidate:
a. Combinazioni di carattere lirico.
b. Combinazioni di carattere brillante.
4b. Combinazioni di giri e salti per i candidati:
a. Giri in aria.
b. Batterie.

Pag. 2/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I341 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
Conclusa l’esibizione collettiva, i candidati si predispongano allo svolgimento della relazione
accompagnatoria, che sarà redatta da ciascun candidato sulla base dell’analisi degli elementi tecnici
dell’esibizione e sarà svolta con gli opportuni riferimenti alla Storia della danza.
Relazione accompagnatoria scritta – Traccia (durata massima 4 ore)
Analizza il principio dell’elevazione dal punto vista tecnico e stilistico-espressivo in relazione ai passi
saltati presenti nell’esibizione collettiva. Sulla base delle conoscenze pratico-teoriche acquisite nel
percorso di studi, focalizza l’attenzione sulla funzionalità della coordinazione braccia-gambe-sguardo
avvalendoti di uno o più esempi di combinazioni di passi saltati tratti dal repertorio ballettistico che
ti abbiano particolarmente colpito nel contesto di un balletto a te noto o che tu abbia studiato in Storia
della danza.
Consegne:
a. Descrivi un salto sul posto, ossia proiettato nella verticalità, e un salto con spostamento.
b. Osserva la corrispondenza fra i diversi livelli di elevazione del corpo nel piccolo e nel grande
sbalzo e i livelli dei pliés funzionali alla spinta necessaria per eseguire correttamente il salto nei
vari casi.
c. Analizza la coordinazione delle braccia durante l’esecuzione della combinazione pas failli-grand
pas assemblé, specificando le posizioni di passaggio delle braccia nel port de bras che prendi in
esame.
d. Il salto, oltre alla connotazione più squisitamente tecnico-stilistica, può comportare implicazioni
simboliche inerenti all'identità dei personaggi rappresentati. Cita un esempio di variazione dal
repertorio ballettistico femminile e uno da quello maschile in cui le connotazioni dinamiche ed
espressive del salto, unitamente al differente uso dei livelli dello spazio, contribuiscano alla
caratterizzazione del personaggio. Contestualizza sul piano storico le variazioni scelte e come
queste si calino nell'impianto drammaturgico del balletto in cui sono inserite.

____________________________
Durata massima complessiva della prova: 6 ore.
È consentito ai candidati, durante lo svolgimento della relazione scritta, usare il dizionario di Lingua francese.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

Pag. 3/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I341 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
PROVA DI DANZA CONTEMPORANEA – 1° GIORNO
La prova prevede una esibizione collettiva ed una relazione accompagnatoria scritta.
Si invita il Presidente a somministrare ai candidati la relazione accompagnatoria scritta dopo
l’esibizione collettiva.
Esibizione collettiva (durata massima 2 ore)
L’esibizione collettiva dei candidati della Sezione Danza Contemporanea, che prevede il
coinvolgimento di tutti gli allievi, si articolerà nei seguenti ambiti:
 Ambiti della Sezione Danza Contemporanea:
1.

Moduli dinamico-ritmici nei diversi livelli dello spazio: centro e periferia; gravità e forza;
direzioni e livelli.

2.

Sospensione e swing nelle diversificate modalità di accento: declinazioni del peso; tensione
e rilascio, rapporto musica-danza.

3.

Cadute in asse e fuori asse: cadute e recuperi; spostamento del peso; curve, torsioni e tilt.

4.

Salti nei diversi livelli dello spazio: appoggi e spinte; uso dell’energia; percorsi spaziali.

Pag. 4/4

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
I341 – ESAME DI STATO DI ISTRUZIONE SECONDARIA SUPERIORE
Indirizzi: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA
Conclusa l’esibizione collettiva, i candidati si predispongano allo svolgimento della relazione
accompagnatoria, che sarà redatta da ciascun candidato sulla base dell’analisi degli elementi tecnici
dell’esibizione e sarà svolta con gli opportuni riferimenti alla Storia della danza
Relazione accompagnatoria scritta – Traccia (durata massima 4 ore)
L’affondo del plié può costituire la preparazione a un salto. In opposizione tra loro, plié e salto
traggono l’uno dall’altro le motivazioni meccaniche, tecniche ed espressive basilari per il loro crearsi.
Guardando alla tua esperienza di studente e attingendo alle tue conoscenze del repertorio della
coreografia contemporanea, cerca di riflettere sulle modalità attraverso cui questi due elementi
specifici della lezione di danza possono configurare uno stile e una estetica.
Consegne:
a. Rifletti sulle fasi della respirazione e sui meccanismi espressivi nelle transizioni plié – salto,
ricorrendo anche a semplici visualizzazioni grafiche esemplificative delle tue sensazioni.
b. Prendi in considerazione il diverso impiego dell’energia nel binomio plié – salto nonché le
modalità di spreco, risparmio e valorizzazione di essa.
c. Analizza le forme o le traiettorie che si determinano nello spazio partendo da questi due elementi
tecnici (plié – salto), facendo esempi pertinenti tratti dal repertorio storico della danza moderna e
contemporanea di tua conoscenza.
d. Per quanto attiene al rapporto musica-danza scegli un esempio tratto dal repertorio della danza
contemporanea in cui il binomio plié – salto, a tuo avviso, configura ritmo ed espressività del
brano che intendi analizzare.

____________________________
Durata massima complessiva della prova: 6 ore.
È consentito ai candidati, durante lo svolgimento della relazione scritta, usare il dizionario di Lingua inglese.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

