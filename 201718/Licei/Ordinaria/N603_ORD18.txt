Pag. 1/1

Sessione ordinaria 2018
Seconda prova scritta

Ministero dell’Istruzione, dell’ Università e della Ricerca
N603 – ESAME DI STATO DI ISTRUZIONE SECONDARIA SUPERIORE
Indirizzo: LIA9 - DESIGN ARTE DEI METALLI, DELL'OREFICERIA E DEL CORALLO
Tema di: DISCIPLINE PROGETTUALI DESIGN (METALLI, OREFICERIA E CORALLO)

Il viaggio come straordinario presupposto per progettare un gioiello ispirato dalle vibranti esperienze
maturate con l’osservazione del mondo che ci circonda.
Un percorso fantastico o reale, attraverso luoghi desiderati ed amati, porta a conoscenza di gusti,
civiltà, temi e forme di oggetti, monili, gioielli realizzati con materiali più e/o meno preziosi, tecniche
e forme che sono veicoli di storia e tradizioni.
La/Il candidata/o individui il percorso ideale di un viaggio (sperimentato o desiderato) congeniale ai
suoi gusti e - sulla base delle metodologie progettuali e laboratoriali proprie dell’indirizzo di studi
frequentato nonché delle esperienze effettuate - realizzi una concreta proposta per la creazione di un
oggetto prezioso, piccolo complemento di arredo o gioiello da indossare in particolari occasioni,
ipotizzandone la produzione in una serie limitata; ove il corso abbia contemplato esperienze di
lavorazione del corallo, preveda inoltre l’utilizzo di questo prezioso materiale.
Sono richiesti i seguenti elaborati:
- schizzi preliminari e bozzetti
- restituzione tecnico-grafica con annotazioni e campionature finalizzate al progetto
- progetto esecutivo corredato da tavole illustrative
- eventuale realizzazione di un modello o del prototipo di un elemento significativo
- scheda tecnica dell’intero iter progettuale.

___________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali, esclusa INTERNET, disponibili nella
istituzione scolastica.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

