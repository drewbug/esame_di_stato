Pag. 1/7

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M661 – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA
Il candidato, a seconda che nell’ambito delle abilità e conoscenze previste dalle linee guida abbia
approfondito la progettazione di tessuti a fili rettilinei, di tessuti a maglia o di confezione, scelga
il tema 1, il tema 2 o il tema 3.

TEMA 1 - TESSUTI A FILI RETTILINEI
Il candidato, a seconda che nella Progettazione dei tessuti a fili rettilinei abbia approfondito gli
aspetti connessi ai tessuti a licci o ai tessuti Jacquard, scelga l’opzione A o l’opzione B.

OPZIONE A - Tessuti a licci
Il candidato svolga la prima parte della prova e risponda a due tra i quesiti proposti nella
seconda parte.
PARTE PRIMA
Un’azienda di medie dimensioni di confezioni femminili specializzata nella produzione di capi di
gusto classico e di elevata qualità, per occasioni d’uso “cerimonia/elegante”, vuole inserire nella
collezione P/E 2016 una serie di capi coordinabili fra di loro: due modelli di giacca (giacca lunga e
giacca corta), un pantalone e un abito, prodotti con lo stesso tessuto in due diverse disegnature:
“Principe di Galles” per i capospalla e “grisaglia” per il pantalone e l’abito.
Il tessuto scelto è un tinto in filo in pura lana pettinata molto leggero tipo “fresco lana”,
Si richiede al candidato:
‒
‒

di ideare una cartella colori, di almeno 8 colori su di un tema a piacere, purché adatto al target e
allo stile vestimentale citati.
Di redigere la scheda tecnica del tessuto con tutti i dati necessari per la sua fabbricazione,
comprese le note centrate e i pesi, avvalendosi dei dati contenuti nella seguente tabella:

NO = NT
Galles
72 fili

‒

Nmo

Nmt

Fili/cm

Trame/cm

Ro%

R%

Hf

Armatura

120/2

120/2

29

26

10

12%

cm 150

Batavia

di ideare e rappresentare su Carta Tecnica le due varianti del tessuto, utilizzando alcuni dei
colori della cartella precedentemente realizzata.

Pag. 2/7

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M661 – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA

SECONDA PARTE
Il candidato scelga almeno due tra i quesiti proposti e sviluppi gli argomenti richiesti in forma
libera.
1.

Elencare le fasi che costituiscono la filiera del tessile – abbigliamento con una sintetica
descrizione di ciascuna fase in termini di processo produttivo, macchinari e semilavorati.

2.

Descrivi lo stile che caratterizza la storia del costume degli anni Sessanta del Novecento, con
particolare riferimento alle diverse tendenze presenti nella società e alle icone di stile che
contraddistinguono il periodo.

3.

Descrivere le differenze sostanziali tra tessuti prodotti con telai a licci e con telai Jacquard in
termini di progettazione, produzione e utilizzo.

4.

Spiega il processo di pianificazione di una nuova collezione indicando tutti i passaggi
necessari, la tempistica e le professionalità coinvolte.

OPZIONE B – Tessuti Jacquard
Il candidato svolga la prima parte della prova e risponda a due tra i quesiti proposti nella
seconda parte.
PARTE PRIMA
Lo stilista di un brand del settore luxury vuole inserire in collezione una serie di camicie vintage di
cotone operate, basate sullo stile degli anni ’50. Lo stilista del brand, dopo aver ideato una serie di
modelli, ha iniziato la ricerca sul mercato di aziende produttrici di tessuti operati in seta che
possano proporre e produrre in esclusiva per il brand, il tessuto richiesto, con motivi idonei per lo
stile di quegli anni e qualità del prodotto conforme agli standard delle aziende del settore luxury.
Proponete un progetto basato su un tessuto damasco a due effetti, in raso da 5, utilizzando una
catena in cotone bianca ed un tessimento unito, sempre in cotone, in 5 varianti di colore.

Pag. 3/7

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M661 – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA
Il tessuto da progettare dovrà avere le seguenti caratteristiche e specifiche di progetto:
Caratteristiche Tessuto:
Struttura = damasco a due effetti in raso da 5;
Catena (subbio d’ordito) con 6000 fili in nota di colore unita;
Riduzioni in trama complessive sul tessuto finito ed a telaio da calcolare;
Altezza finita = 150 cm escluso cimose;
Massa del tessuto = 180 g/m;
Filati impiegati = ordito in cotone 100% 40/1 Nec
tessimento in cotone 100% 40/1Nec;
Raccorciamento totale = 10,0 %; Restringimento totale = 6,0 %;
Perdite di rifinizione (PR) = 4,0 % ;
Perdite di orditura e tessitura (POT) = 2,0 % .
Caratteristiche e disposizioni della macchina jacquard da impiegare:
Macchina Vincenzi 1320 o Verdol 1344;
Montatura in corpo semplice;
Collettaggio su 1200 arpini, 2 disegni per campo;
Passatura formata da un numero intero di campi seguenti.
Il campione di tessuto da proporre dovrà avere un rapporto di disegno pressoché quadrato, con
motivo disposto, all’interno del rapporto di disegno, secondo i punti di un’armatura fondamentale.
Determinata la dimensione del disegno e definita la disposizione del motivo, proponete e sviluppate
il progetto, riportando tutti di dati tecnici richiesti in calce:
1) tutti i dati per la fabbricazione del tessuto (oltre a quelli riportati nelle caratteristiche del
tessuto, indicare le riduzioni di trama a telaio e sul tessuto finito, l’altezza in pettine, la
passatura in pettine e la riduzione del pettine di tessitura da impiegare);
2) il bozzetto proposto in dimensioni reali, con un ampliamento di 1 cm per parte;
3) le disposizioni complete per la montatura della macchina Jacquard (schema di passatura od
imputaggio, nota di collettaggio della macchina Jacquard) ed il numero di cartoni;

Pag. 4/7

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M661 – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA

4) indicare il colore dei filati utilizzati per il tessimento nelle cinque varianti.
Calcolare la carta tecnica necessaria, le corde e i passi della "Messa in Carta" con le note al
disegnatore, l'esecuzione di un frammento della stessa comprendente i due effetti, corredato dalla
nota di lettura, dai profili e dalle armature o manicotti dei 2 effetti.
N.B.: In mancanza della carta tecnica calcolata, il candidato può servirsi di quella avente le
riduzioni più prossime.
SECONDA PARTE
Il candidato scelga almeno due tra i quesiti proposti e sviluppi gli argomenti richiesti in forma
libera.
1) Progetto del bozzetto / Area Stile
Descrivere la moda degli anni ’50, dalla perfezione del bon ton all’esuberanza rockabilly dello
stile pin up.
2) Fasi di lavorazione / Area Produzione
Descrivete il ciclo di lavorazione, dall’acquisto dei filati componenti alla consegna del tessuto
finito, che ritenete più aderente alla tipologia del progetto.
Riportare una breve descrizione di ciascuna fase e determinare l’etichetta di manutenzione del
tessuto.
3) Controllo qualità / Area Qualità del prodotto
Volendo allegare al tessuto una scheda prodotto riportante le caratteristiche principali e le
performances del tessuto, elencate i controlli che ritenete più opportuni, descrivendo
brevemente la finalità di ciascuna prova.
4) Prezzo del tessuto / Area Commerciale
Considerando i seguenti dati, determinare il prezzo a metro lineare del tessuto progettato.
Ordito  26,00 €/kg

Costo filati:

Trama  26,00 €/kg
Orditura  0,83 €/m

Costo lavorazioni:

Tessitura  0, 58 €/1000 inserzioni
Finissaggio  0,72 €/m
Costi generali:

25%

Utile:

30%

Pag. 5/7

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M661 – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA
TEMA 2 – MAGLIERIA
Il candidato svolga la prima parte della prova e risponda a due tra i quesiti proposti nella
seconda parte.
PARTE PRIMA
Un trend emerso nell’inverno scorso è il rinnovato interesse per le stampe e i dettagli tribali
dell’Africa.
Questa tendenza tornerà in primo piano nell’inverno 2015/2016 con un forte focus sulla maglia e
sui particolari finissaggi.
Il candidato crei un’idea di tessuto a maglia jacquard prendendo spunto da tali premesse.
Ipotizzi che possa essere utilizzato per confezionare capi spalla maschili.
Il tessuto, sarà realizzato su una macchina circolare bifrontura a selezione tamburelli, avente le
seguenti caratteristiche tecniche:
Finezza 20 E.
Cadute 36.
Sottoaghi 36 + 1 livelli di selezione da disporre in diagonale o a specchio.
Generatrici 16.
Possibilità di scatto dei tamburi: 0, +1, +2.
Rotazione della macchina oraria.
Al candidato, prima di procedere all’elaborazione di un disegno, si richiede di:


specificare e motivare le scelte in relazione al target e al trend;



eseguire un bozzetto ripetuto quattro volte, così da controllare il motivo di disegno, che dovrà
essere composto da tre colori ed eseguito a tempera;



realizzare almeno una variante colore;



eseguire il necessario studio tecnico-grafico comprendente:

Pag. 6/7

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M661 – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA

‒
‒
‒

Messa in Carta completa.
Profili di tre ranghi di disegno, prevedendo l’esecuzione in Jacquard a costa con rovescio
rigato.
Lettura per la messa in macchina di tre passi di Messa in Carta.

SECONDA PARTE
Il candidato scelga almeno due tra i quesiti proposti e sviluppi gli argomenti richiesti in forma
libera.
1) Definire lo scopo di un briefing.
2) Come si può determinare un tema o concept, essenza di ogni collezione?
3) Definire le sostanziali differenze tra un tessuto a maglia rasata e uno a costa.
4) Come possono anche essere i tessuti a maglia? Spiegare le differenze.

TEMA 3 – CONFEZIONE
Il candidato svolga la prima parte della prova e risponda a due tra i quesiti proposti nella
seconda parte.
PARTE PRIMA
Il candidato prenda in considerazione il processo di progettazione di una collezione di capi
femminili o maschili per la stagione P/E 2015, rivolta ad un target medio-alto.
Uno dei temi presenti nella collezione è “FUTURISMO”.


Il candidato dovrà interpretare in modo originale i contenuti del tema ed elaborare almeno 5
proposte di capi, ispirate allo stile indicato, da disegnare e colorare con tecnica a scelta,
corredate da descrizioni tecniche relative alle lavorazioni più significative presenti nei capi
stessi.



Il candidato dovrà in seguito scegliere uno dei capi disegnati e svilupparne la modellatura
completa delle parti in tessuto e rinforzi, realizzata nella taglia “base”, secondo il metodo
impiegato nel corso di studi, ed eseguire il rilevamento su carta dei particolari del modello,
controllati e industrializzati.

Pag. 7/7

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M661 – ESAME DI STATO DI ISTRUZIONE SECONDARIA SUPERIORE
Indirizzo: ITAM – SISTEMA MODA
ARTICOLAZIONE TESSILE, ABBIGLIAMENTO E MODA
Tema di: IDEAZIONE, PROGETTAZIONE E INDUSTRIALIZZAZIONE DEI PRODOTTI MODA

N.B: La prova potrà essere sviluppata con metodo manuale oppure con l’ausilio di software
dedicati, qualora predisposti dall’Istituto sede di esame.
SECONDA PARTE
Il candidato scelga almeno due tra i quesiti proposti e sviluppi gli argomenti richiesti in forma
libera.
1.

Esplicitare gli elementi che caratterizzano storicamente lo stile “futurismo” e che sono stati
ripresi e utilizzati nelle proposte realizzate nella prima parte, con particolare attenzione a linee,
volumi, tessuti e colori

2.

Per visualizzare il concept di un tema della collezione si utilizza uno strumento di
comunicazione definito mood-board. Spiegare in cosa consiste e come lo avresti realizzato con
riferimento al tema proposto.

3.

Spiegare il processo di pianificazione di una nuova collezione indicando tutti i passaggi
necessari, la tempistica e le professionalità coinvolte.

4.

Descrivere lo stile che caratterizza la storia del costume degli anni Sessanta del Novecento, con
particolare riferimento alle diverse tendenze presenti nella società e alle icone di stile che
contraddistinguono il periodo.

____________________________
Durata massima della prova: 8 ore.
È consentita la consultazione di cataloghi e riviste disponibili nell’istituto sede d’esame, nonché l’utilizzo di tecniche e
strumentazioni, per la riproduzione e l’elaborazione informatica di testi e immagini, accessibili a tutti i candidati nel tempo
stabilito per la prova.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

