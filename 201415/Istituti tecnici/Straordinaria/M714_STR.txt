Pag. 1/1

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M714 – ESAME DI STATO DI ISTRUZIONE SECONDARIA SUPERIORE
Indirizzo: ITGA - AGRARIA, AGROALIMENTARE E AGROINDUSTRIA
ARTICOLAZIONE GESTIONE DELL’AMBIENTE E DEL TERRITORIO
Tema di: GESTIONE DELL’AMBIENTE E DEL TERRITORIO

Il candidato svolga la prima parte della prova e risponda a due tra i quesiti proposti nella
seconda parte.

PRIMA PARTE
La corretta gestione ambiente non può prescindere dalla individuazione delle diverse attitudini
territoriali e dalla capacità di pianificare attività produttive eco-compatibili, valorizzando nel
contempo gli aspetti qualitativi dei prodotti e prestando la massima attenzione agli interventi atti a
garantire tracciabilità e sicurezza.
Il candidato esamini le potenzialità ambientali e produttive di un territorio di sua conoscenza, in
relazione agli indicatori che riterrà utili per tale analisi.
Valorizzi poi la vocazione dello stesso in un’ottica di tutela paesaggistica e ambientale.

SECONDA PARTE
1.

Come assicurare tracciabilità e sicurezza nelle attività produttive e/o trasformative, anche alla
luce di eventuali esperienze extrascolastiche.

2.

Descrivere cosa si intende con biodiversità.

3.

Le principali norme regionali, nazionali e comunitarie inerenti l’attività agricola.

4.

Indicare possibili soluzioni in tema di riduzione di impatto ambientale con particolare
riferimento alla vulnerabilità dei suoli e delle acque.

____________________________
Durata massima della prova: 6 ore.
È consentito soltanto l’uso del dizionario italiano e di calcolatrici non programmabili.
Non è consentito l’uso di manuali tecnici e/o prontuari e altri dispositivi elettronici.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

