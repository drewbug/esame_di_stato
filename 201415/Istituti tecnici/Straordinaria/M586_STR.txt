Pag. 1/2

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M586 – ESAME DI STATO DI ISTRUZIONE SECONDARIA SUPERIORE
Indirizzo: ITET - ELETTRONICA ED ELETTROTECNICA
ARTICOLAZIONE ELETTROTECNICA
Tema di: TECNOLOGIE E PROGETTAZIONE DI SISTEMI ELETTRICI ED ELETTRONICI

Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
In una cabina di trasformazione, a servizio di uno stabilimento industriale, è installato un
trasformatore di potenza nominale pari a 315 kVA con tensioni nominali 15 kV (lato MT) e
400/230 V (lato BT).
Dal quadro elettrico di distribuzione in BT partono 4 linee:
1.

la prima linea alimenta un motore asincrono trifase di grande potenza;

2.

la seconda linea alimenta un gruppo di motori asincroni trifase di piccola potenza;

3.

la terza linea alimenta l’impianto di illuminazione;

4.

la quarta linea alimenta i servizi generali dello stabilimento.

Per le singole linee, nelle normali condizioni di funzionamento, si hanno le seguenti informazioni:
a)

prima linea: potenza assorbita ricavata dalle indicazioni di due wattmetri inseriti secondo il
metodo Aron P13 = 35 kW e P23 = 13 kW;

b) seconda linea: potenza assorbita ricavata dalle indicazioni di due wattmetri inseriti secondo il
metodo Aron P13 = 45 kW e P23 = 30 kW;
c)

terza linea: le lampade presenti assorbono una potenza pari a 20 kW e sono già rifasate;

d) quarta linea: la potenza complessiva assorbita è pari a 10 kW con cos = 0,92.
Il candidato, fatte le ipotesi aggiuntive che ritiene necessarie, determini:
1.

la potenza delle batterie di condensatori per il rifasamento delle varie linee, ove necessario;

2.

la potenza delle batterie dei condensatori per il rifasamento del trasformatore.

Pag. 2/2

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M586 – ESAME DI STATO DI ISTRUZIONE SECONDARIA SUPERIORE
Indirizzo: ITET - ELETTRONICA ED ELETTROTECNICA
ARTICOLAZIONE ELETTROTECNICA
Tema di: TECNOLOGIE E PROGETTAZIONE DI SISTEMI ELETTRICI ED ELETTRONICI

SECONDA PARTE
1.

La Norma Cei 64-8 richiede che ogni corrente di sovraccarico sia interrotta, da un adeguato
dispositivo, per limitare il surriscaldamento della conduttura. Il candidato identifichi il
dispositivo e ne spieghi il funzionamento con particolare riferimento alle condizioni che
devono essere rispettate.

2.

Il candidato, con riferimento all’impianto proposto nella prima parte, disegni lo schema
elettrico unifilare della cabina e del quadro di BT e determini le caratteristiche degli apparecchi
di manovra e protezione delle apparecchiature utilizzate.

3.

Il candidato illustri e discuta sulle modalità di protezione dei motori asincroni trifase contro il
sovraccarico e il cortocircuito.

4.

Il candidato, con riferimento all’impianto proposto nella prima parte, illustri il ruolo
dell’interruttore MT della cabina MT/BT e determini i parametri caratteristici del trasformatore
sapendo che la tensione di corto circuito è Vcc% = 6%.

____________________________
Durata massima della prova: 6 ore.
È consentito l’uso di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

