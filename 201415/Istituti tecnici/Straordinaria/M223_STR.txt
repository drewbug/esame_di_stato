Pag. 1/2

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M223 – ESAME DI STATO DI ISTRUZIONE SECONDARIA SUPERIORE
Indirizzi: ITAF - AMMINISTRAZIONE, FINANZA E MARKETING
ITSI - AMMINISTRAZIONE, FINANZA E MARKETING
ARTICOLAZIONE “SISTEMI INFORMATIVI AZIENDALI”
Tema di: ECONOMIA AZIENDALE
Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Dal Rendiconto finanziario allegato al bilancio di Alfa spa, impresa industriale, al 31/12/2014 si
estrae quanto segue:
Flusso di risorse finanziario generato dalla gestione reddituale
Utile dell’esercizio
Costi non monetari
 TFR
 Ammortamenti

350.000
148.800
1.186.200
1.335.000

Ricavi non monetari
 Incremento di immobilizzazioni per lavori interni
 Altri ricavi e proventi (plusvalenza)

-

540.000
60.000
-

Flusso di risorse finanziarie generato dalla gestione reddituale

600.000
1.085.000

Il candidato, dopo aver analizzato il calcolo del Flusso di risorse finanziarie generato dalla gestione
reddituale, tragga i dati necessari per ricostruire lo Stato patrimoniale e il Conto economico di Alfa
spa al 31/12/2014 e presenti i due documenti di bilancio secondo quanto disposto dal codice civile.
SECONDA PARTE
Il candidato scelga due dei seguenti quesiti e presenti le linee operative, le motivazioni delle
soluzioni prospettate e i relativi documenti, secondo le richieste.
1.

L’interpretazione corretta dell’andamento della gestione aziendale richiede, tra l’altro, l’analisi
di bilancio per indici. Redigere il report dal quale si evidenzia l’analisi economica del bilancio
di Alfa spa al 31/12/2014 utilizzando gli opportuni indicatori.

2.

A seguito dell’espansione territoriale della distribuzione dei prodotti di Alfa spa, che potrebbe
determinare un aumento delle vendite, la società quantifica per l’esercizio 2015 un incremento
della produzione del 2%. Predisporre il budget economico elaborato all’inizio dell’esercizio
2015.

Pag. 2/2

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M223 – ESAME DI STATO DI ISTRUZIONE SECONDARIA SUPERIORE
Indirizzi: ITAF - AMMINISTRAZIONE, FINANZA E MARKETING
ITSI - AMMINISTRAZIONE, FINANZA E MARKETING
ARTICOLAZIONE “SISTEMI INFORMATIVI AZIENDALI”
Tema di: ECONOMIA AZIENDALE

3.

4.

Beta spa, impresa industriale che produce articoli di abbigliamento, intende lanciare sul
mercato una linea di prodotti destinata a consumatori esigenti e sensibili all’utilizzo di materiali
naturali e di provenienza eco-sostenibile. Elaborare il piano di marketing contenente, tra l’altro:


l’analisi della situazione di partenza



gli obiettivi da perseguire



le strategie e gli strumenti da utilizzare



il budget economico.

Gamma spa, impresa industriale monoprodotto ricorre alla break even analysis per osservare
l’andamento dei costi e dei ricavi aziendali al variare delle quantità prodotte e vendute.
Redigere il report nel quale si giustifica la determinazione del prezzo di vendita del prodotto
TB102SH sapendo che:


i costi fissi totali ammontano a 2.340.000,00 euro



il costo variabile unitario è pari a 15,00 euro



il punto di equilibrio corrisponde alla vendita di 130.000 unità.

Rappresentare graficamente il punto di equilibrio e determinare la quantità di prodotti che
l’azienda deve vendere per conseguire un risultato economico di 360.000 euro.
Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

