Pag. 1/1

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
YSIR – ESAME DI STATO DI ISTRUZIONE SECONDARIA SUPERIORE
Indirizzi: TD01 - PROGETTO "SIRIO" INFORMATICO GESTIONALE
TD18 - GIURIDICO ECONOMICO AZIENDALE (PROG. SIRIO)
Tema di: ECONOMIA AZIENDALE

Il candidato descriva come le operazioni realizzate dalle imprese per utilizzare, conservare e
accrescere la funzionalità dei beni strumentali contribuiscono alla formazione del reddito
d’esercizio. Rediga, quindi, lo Stato patrimoniale e il Conto economico al 31/12/2014 di Alfa spa,
impresa industriale, considerando che:




dai documenti di bilancio rielaborati al 31/12/2013 si rilevano i seguenti dati e indici:
-

immobilizzazioni 2.450.000 euro

-

indice di autocopertura delle immobilizzazioni 0,80

-

indice di copertura globale delle immobilizzazioni 0,90

durante l’esercizio 2014 l’impresa ha compiuto, tra le altre, le seguenti operazioni:
-

acquisito in leasing un automezzo

-

permutato un macchinario

-

avviato la costruzione in economia di un impianto

-

realizzato il rifacimento del tetto di un capannone

-

adeguato l’impianto elettrico alla normativa di sicurezza.

Successivamente sviluppi uno dei seguenti punti.
1.

Presentare la relazione sulla situazione finanziaria e patrimoniale di Alfa spa al 31/12/2014
supportata dagli opportuni margini e indici.

2.

Presentare le registrazioni contabili di gestione e di assestamento redatte da Alfa spa durante
l’esercizio 2014 relative ai beni strumentali.

3.

Presentare i punti della Nota integrativa al bilancio di Alfa spa al 31/12/2014 relativi al
Patrimonio netto, alle Immobilizzazioni, ai Crediti e debiti, ai Ratei e risconti.

Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

