Pag. 1/2

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M993 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI

Il candidato svolga la prima parte della prova e risponda a due tra i quesiti proposti nella
seconda parte.

PRIMA PARTE
Un disegnatore di fumetti desidera realizzare, nel suo parco, per sé e la sua famiglia, una villa con
studio annesso e uno spazio espositivo indipendente, dedicato al fumetto, che offra opportunità
formative e ricreative per tutte le età.
Le forme architettoniche dovrebbero essere vive, dinamiche e riflettere il viaggio dei visitatori
nell’universo della narrazione per immagini e nella creatività. Tale principio ispiratore dovrebbe
permeare anche l’intera organizzazione degli spazi esterni (percorsi, sedute, illuminazione etc).
In questa cornice, il candidato ha la facoltà di sviluppare uno dei seguenti temi:
 Progetto del “Museo del fumetto”. La costruzione dovrà prevedere i seguenti spazi:


zona atrio/ingresso: atrio, biglietteria, bar, servizi igienici per il pubblico;



n. 3 sale espositive;



n. 1 sala lettura;



deposito;



amministrazione: uffici e servizi igienici per il personale;



eventuale spazio espositivo all’aperto.

 Progetto della villa unifamiliare per una famiglia costituita dai genitori e due figli. La
costruzione dovrà essere sviluppata su due piani fuori terra con garage interrato.
Il candidato fissi a suo giudizio il contesto ambientale, l’estensione del lotto (con relativa
conformazione, orientamento ed eventuale dislivello), l’indice di fabbricabilità fondiaria ed ogni
altro dato da lui ritenuto necessario oppure utile per la redazione del progetto (tipo di struttura, tipo
di copertura etc).
Si richiede al candidato di illustrare la propria soluzione progettuale con piante, almeno un
prospetto ed una sezione significativa ricorrendo alle scale di rappresentazione che riterrà più
opportune. Gli elaborati dovranno comunque essere tali da consentire di leggere con chiarezza
impianto distributivo e schema strutturale.
Il candidato ha facoltà di integrare la propria soluzione progettuale con una indicazione schematica
degli arredi a dimostrazione del dimensionamento funzionale-distributivo.

Pag. 2/2

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M993 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI
SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze e
competenze maturate attraverso le esperienze, qualora effettuate, di alternanza scuola-lavoro, stage
e formazione in azienda.
1.

Nell’ambito degli strumenti urbanistici vigenti, il candidato illustri i contenuti ed i processi di
elaborazione di un piano particolareggiato.

2.

Il candidato, in riferimento alla soluzione progettuale proposta, rappresenti graficamente
almeno un particolare costruttivo.

3.

Il candidato illustri i documenti occorrenti per la tenuta contabile dei lavori.

4.

Il candidato individui il movimento architettonico di appartenenza dell’opera riportata in figura
e ne definisca sinteticamente i caratteri.

_________________
Durata massima della prova: 8 ore.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD
(o programmi di grafica computerizzata equivalenti), ma comunque eseguito in scala.
È consentito l’uso del manuale del geometra, di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

