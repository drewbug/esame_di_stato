Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
X18E – ESAME DI STATO DI ISTRUZIONE SECONDARIA SUPERIORE
Indirizzo: IX59 - VITICOLTURA ED ENOLOGIA (SPER.AUTONOMA)
Tema di: ESTIMO, DIRITTO AGRARIO E LEGISLAZIONE

Una persona coniugata in regime patrimoniale di separazione dei beni, con due figli A e B, lascia
alla morte i seguenti beni immobili e mobili:
1.

un fondo rustico della superficie di 12 ha con ordinamento produttivo viti-vinicolo, in zona
collinare, ben esposto e di facile accessibilità, condotto in economia diretta, comprendente
vigneti di diversa età, ordinariamente dotato di fabbricati, di macchine e di attrezzature per le
necessità della coltivazione e della trasformazione;

2.

un alloggio facente parte di uno stabile signorile di vecchia costruzione, situato nel centro
storico di una grande città, della superficie commerciale di 120 m2, oltre ad una autorimessa di
30 m2 capace di due posti macchina;

3.

mobili e arredi per un valore di € 30.000 al momento della successione, in comproprietà con il
coniuge al 50%;

4.

un deposito bancario di € 50.000 e titoli per € 100.000 in contitolarità con il coniuge.

Sono eredi legittimari il coniuge e i due figli. Il defunto ha disposto nel testamento un legato di
€ 30.000 a favore di un ente di beneficenza.
Le spese che lascia da pagare per ultime cure ed esequie ammontano a € 10.000.
Il candidato, assumendo tutti i dati occorrenti, stimi, con i procedimenti che ritiene più adatti, il
valore di mercato dei beni immobili e mobili; determini il valore dell'asse ereditario; stabilisca se la
disposizione testamentaria è attuabile senza lesione di legittima. Avendo gli eredi disposto
l’immediata divisione dei beni, si determinino le quote di diritto e si progetti la formazione delle
quote di fatto.

____________________________
Durata massima della prova: 6 ore.
È consentito l’uso di manuali tecnici.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

