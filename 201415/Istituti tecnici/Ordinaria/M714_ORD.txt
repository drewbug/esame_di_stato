Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M714 – ESAME DI STATO DI ISTRUZIONE SECONDARIA SUPERIORE
Indirizzo: ITGA - AGRARIA, AGROALIMENTARE E AGROINDUSTRIA
ARTICOLAZIONE GESTIONE DELL’AMBIENTE E DEL TERRITORIO
Tema di: GESTIONE DELL’AMBIENTE E DEL TERRITORIO

Il candidato svolga la prima parte della prova e risponda a due tra i quesiti proposti nella
seconda parte.

Parte prima
In coerenza con gli obiettivi di una moderna agricoltura, risulta evidente l’importanza di progettare
attività produttive ecocompatibili e di gestire tali attività valorizzando gli aspetti qualitativi dei
prodotti e assicurando tracciabilità e sicurezza.
Il candidato, identificata una zona di sua conoscenza, ne individui le criticità di natura ambientale
analizzando poi le coltivazioni e le associazioni vegetali presenti.
Rediga quindi una proposta di riconversione con metodi a basso impatto ambientale, descrivendo
gli obiettivi dell’intervento e i vantaggi ottenibili.

Parte Seconda
1.

Ipotizzare una filiera di distribuzione o sistemi alternativi di vendita.

2.

Partendo anche da eventuali esperienze operative extrascolastiche, indicare i possibili effetti
positivi sull’ambiente della riconversione a coltura biologica.

3.

Illustrare le tipologie di intervento pubblico e le modalità di accesso ai contributi previsti.

4.

Cosa si intende per “greening” e come incide sulla nuova PAC.

____________________________
Durata massima della prova: 6 ore.
È consentito l’uso del dizionario italiano e di calcolatrici non programmabili.
Non è consentito l’uso di manuali tecnici e/o prontuari e altri dispositivi elettronici.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

