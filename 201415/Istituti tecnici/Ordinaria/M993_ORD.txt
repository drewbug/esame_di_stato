Pag. 1/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M993 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI

Il candidato svolga la prima parte della prova e risponda a due tra i quesiti proposti nella
seconda parte.

PARTE PRIMA
Una vasta area verde, interessante per le sue caratteristiche ambientali e paesaggistiche, viene messa
a disposizione per idee che promuovano la scoperta del mondo agricolo e incentivino
un’alimentazione sana ed equilibrata anche attraverso una riflessione sul legame tra cibo e
pubblicità seduttive.
L’area, che potrebbe connotarsi come “Officina del gusto e orto della salute”, dovrebbe intendersi
come laboratorio di formazione in cui si “impari facendo” per il recupero di un rapporto diretto ed
attivo con la natura e la “coltura-cultura” relativa al cibo.
Il sito sarà destinato sia ad “ospiti” che a “semplici visitatori”.
La “porta di ingresso” che introdurrà alla visita dell’area sarà rappresentata da un padiglione/infopoint. Lungo il percorso verso l’orto andranno previsti una serie di servizi di supporto.
I volumi dei vari “episodi progettuali” dovranno essere pensati per integrarsi con il paesaggio
circostante rispettando l’equilibrio tra natura ed artificio.
In questo scenario, il candidato ha la facoltà di sviluppare uno dei seguenti temi:
 Progetto del padiglione di ingresso/info point composto da:
- atrio con biglietteria
- banco vendita pubblicazioni
- servizi igienici per gli addetti e per il pubblico
- spazi per informazioni sul sito (con pannelli fotografici ecc) e bookshop
- piccolo deposito.


Progetto della struttura ricettiva destinata agli “ospiti” con modello organizzativo a
minialloggi costituiti da aggregazioni a schiera (il numero di aggregazioni è a scelta del
candidato).

 Progetto della struttura bar-caffetteria con eventuale possibilità di degustazione e vendita dei
prodotti ortivi direttamente coltivati in situ.

Pag. 2/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M993 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI

Il candidato è libero di ipotizzare l’estensione del lotto, la forma geometrica, l’esposizione e il
contesto climatico. Il terreno può anche essere immaginato in pendenza con possibilità di sfruttare il
dislivello (stabilito a discrezione del candidato) per l’organizzazione della propria idea-progettuale.
Il candidato stabilisca anche l’indice di fabbricabilità fondiaria ed ogni altro dato da lui ritenuto
necessario oppure utile per la redazione del progetto (tipo di struttura, tipo di copertura etc).
Si richiede al candidato di illustrare la propria soluzione progettuale con piante, almeno un
prospetto ed una sezione significativa ricorrendo alle scale di rappresentazione che riterrà più
opportune. Gli elaborati dovranno comunque essere tali da consentire di leggere con chiarezza
impianto distributivo e schema strutturale.
Il candidato ha facoltà di integrare la propria soluzione progettuale con una indicazione schematica
degli arredi a dimostrazione del dimensionamento funzionale-distributivo.

PARTE SECONDA
Dovranno essere sviluppati due dei seguenti quesiti, eventualmente avvalendosi delle conoscenze e
competenze maturate attraverso le esperienze, qualora effettuate, di alternanza scuola-lavoro, stage
e formazione in azienda:
1.

In riferimento alla soluzione progettuale proposta e nell’ipotesi che i lavori vengano eseguiti
tramite un appalto, il candidato classifichi cronologicamente le lavorazioni indispensabili per la
sua realizzazione e stimi le giuste quantità di materiale e di lavoro necessarie all’esecuzione di
almeno una parte dell’opera.

2.

In riferimento alla soluzione progettuale proposta, il candidato individui almeno un particolare
costruttivo da rappresentare graficamente.

Pag. 3/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M993 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI
3.

Il candidato individui l’autore dell’opera riportata in figura ed indichi i caratteri essenziali del
movimento architettonico di appartenenza.

4.

Il candidato illustri sinteticamente la procedura vigente per l'approvazione del Piano regolatore
generale.

____________________________
Durata massima della prova: 8 ore.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD
(o programmi di grafica computerizzata equivalenti), ma comunque eseguito in scala.
È consentito l’uso del manuale del geometra, di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

