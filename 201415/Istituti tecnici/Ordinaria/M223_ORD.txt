Pag. 1/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M223 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
ITSI - AMMINISTRAZIONE, FINANZA E MARKETING
ARTICOLAZIONE “SISTEMI INFORMATIVI AZIENDALI”
Tema di: ECONOMIA AZIENDALE
Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Dalla Relazione sulla gestione allegata al bilancio di Alfa spa, impresa operante nel settore
industriale, si estrae quanto segue:
Da: Relazione sulla gestione al bilancio 31/12/2014 – art. 2428 codice civile


…………………………………..



Vendite e approvvigionamenti

Dopo un quinquennio di fatturato in crescita, nell’ultimo esercizio si è registrato un calo rispetto
all’anno precedente. Il mercato su cui l’azienda colloca i prodotti è principalmente nazionale, solo
una parte marginale del fatturato è realizzato nell’area euro. Il prezzo della principale materia
prima impiegata nella produzione ha fatto registrare una crescita nella prima parte dell’esercizio
2014; nel secondo semestre si è registrato un rallentamento di tale tendenza. In previsione di un
calo di produzione l’azienda ha diminuito gli approvvigionamenti determinando una sensibile
contrazione delle giacenze di magazzino a fine anno.


Andamento economico, patrimoniale e finanziario

Il bilancio al 31/12/2014 chiude con un utile netto di 102.000 euro determinato, tra l’altro, per
effetto della maggiore incidenza dei costi per servizi e del costo del lavoro.
La struttura patrimoniale dell’azienda evidenzia un miglioramento del Patrimonio circolante netto
al 31/12/2014 rispetto all’anno precedente. Le immobilizzazioni rappresentano il 60% del totale
degli impieghi.
Gli indici patrimoniali evidenziano una corretta correlazione tra fonti e impieghi. Il grado di
capitalizzazione evidenzia una indipendenza della società dai terzi finanziatori.
Gli indici economici mostrano un’azienda in salute con buone performance economiche, anche se
in flessione rispetto all’esercizio precedente e agli indici di settore:
Indici

esercizio 2014

di settore

ROE

6%

8%

ROI

8%

12%

ROS

7%

10%

Pag. 2/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M223 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
ITSI - AMMINISTRAZIONE, FINANZA E MARKETING
ARTICOLAZIONE “SISTEMI INFORMATIVI AZIENDALI”
Tema di: ECONOMIA AZIENDALE


Attività di ricerca e sviluppo

L’attività di ricerca e sviluppo è stata realizzata da personale dipendente con la collaborazione di
consulenti esterni per la parte relativa ai nuovi prodotti.
Nel catalogo presentato per l’esercizio 2015 sono stati inseriti nuovi prodotti per soddisfare al
meglio la clientela e contrastare la concorrenza molto competitiva.
Per automatizzare l’ultima fase della produzione è stato progettato, ed è in fase di realizzazione
interna, un nuovo impianto.


Rischi finanziari

Tra i principali rischi a cui l’impresa deve fare fronte vi è il rischio di credito, particolarmente
acuto in questi periodi di crisi, per cui Alfa spa ha stipulato un’assicurazione sui crediti
commerciali con una primaria compagnia di assicurazione. I crediti vengono costantemente
monitorati e per quelli incagliati è stato stanziato un adeguato fondo svalutazione crediti. Negli
ultimi due esercizi l’azienda è stata costretta a concedere una maggiore dilazione di pagamento ai
clienti per far fronte alla particolare situazione economica.


Rischi di liquidità

Il rischio che le risorse finanziarie disponibili non siano sufficienti a coprire i debiti in scadenza, ha
spinto l’azienda a mantenere i fidi bancari al livello ritenuto idoneo per soddisfare le esigenze
dell’attività operativa e di investimento.


Relazioni con l’ambiente

Nel rispetto dell’ambiente l’impresa ha fatto ricorso a servizi di imprese qualificate nello
smaltimento dei rifiuti.


Evoluzione prevedibile della gestione

Tenendo presente i risultati già acquisiti nel primo trimestre dell’esercizio 2015 si può prevedere
un ulteriore calo delle vendite che non dovrebbe compromettere la positività del risultato
economico di fine esercizio.


…………………………………..

Il candidato, dopo aver analizzato il testo, tragga da questo gli elementi necessari per la
ricostruzione dei documenti di bilancio e presenti lo Stato patrimoniale e il Conto economico al
31/12/2014 di Alfa spa.

Pag. 3/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M223 – ESAME DI STATO DI ISTRUZIONE SECONDARIA SUPERIORE
Indirizzi: ITAF, EA05 - AMMINISTRAZIONE, FINANZA E MARKETING
ITSI - AMMINISTRAZIONE, FINANZA E MARKETING
ARTICOLAZIONE “SISTEMI INFORMATIVI AZIENDALI”
Tema di: ECONOMIA AZIENDALE
SECONDA PARTE
Il candidato scelga due dei seguenti quesiti e presenti le linee operative, le motivazioni delle
soluzioni prospettate e i relativi documenti, secondo le richieste.
1.

L’interpretazione corretta dell’andamento della gestione aziendale richiede, tra l’altro, l’analisi
di bilancio per indici. Redigere il report dal quale si evidenzia l’analisi patrimoniale e
finanziaria del bilancio di Alfa spa al 31/12/2014 utilizzando gli opportuni indicatori.

2.

Alfa spa pianifica per l’esercizio 2015 la diversificazione della produzione come emerge dalla
Relazione sulla gestione. Predisporre il budget economico elaborato dall’impresa all’inizio
dell’esercizio.

3.

Per contrastare la contrazione delle vendite Beta spa, impresa industriale, decide di ricorrere,
nell’esercizio 2015, ad azioni promozionali che possono consentirle di raggiungere gli obiettivi
prefissati. Presentare il piano di marketing che evidenzia:
 la situazione del mercato in cui opera l’impresa
 i punti di forza e di debolezza dell’impresa
 le opportunità e le minacce provenienti dal mercato
 gli obiettivi da raggiungere
 le leve di marketing che l’impresa intende adottare.

4.

Le imprese bancarie operano sul mercato creditizio attuando operazioni di raccolta e di impiego
fondi rispettando vincoli imposti dalla normativa e da una equilibrata gestione aziendale.
Analizzare sotto l’aspetto giuridico, tecnico ed economico due operazioni di impiego fondi ed
evidenziarne i riflessi economici e finanziari sui bilanci dell’impresa bancaria e dell’impresa
cliente.

Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

