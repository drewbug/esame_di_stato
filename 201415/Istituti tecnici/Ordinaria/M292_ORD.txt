Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M292 – ESAME DI STATO DI ISTRUZIONE SECONDARIA SUPERIORE
Indirizzo: TF66 - ELETTRONICA E AUTOMAZIONE (PROG. SIRIO)
Tema di: IMPIANTI ELETTRICI

Si deve dimensionare l’impianto elettrico di un negozio, avente una superficie di circa 170 m2,
adibito a vendita di abbigliamento e calzature, dotato di vetrine e scaffalature di esposizione.
Il negozio è composto da un locale vendita, comprendente tre cabine per prova e quattro vetrine, un
magazzino, uno spogliatoio e servizi igienici.
Le principali utenze elettriche previste sono:
a.

illuminazione della zona vendita e di esposizione 2,5 kW;

b.

illuminazione delle vetrine 1,5 kW;

c.

illuminazione del magazzino e dello spogliatoio 500 W;

d.

insegna luminosa esterna 600 W;

e.

motori comando serrande e tende 3 kW;

f.

impianto di climatizzazione 12 kW;

g.

utilizzatori vari 2 kW.

Il candidato, fatte le ipotesi aggiuntive che ritiene necessarie e stabilite le caratteristiche generali del
progetto, determini:
1.

la potenza contrattuale;

2.

lo schema a blocchi della distribuzione dell’energia elettrica;

3.

il disegno dello schema elettrico unifilare del quadro elettrico generale, illustrando i criteri da
seguire per il calcolo delle caratteristiche delle apparecchiature presenti;

4.

i sistemi da adottare per le protezioni contro i contatti diretti e indiretti.

Inoltre il candidato descriva gli eventuali accorgimenti progettuali da adottare nell’ottica del
risparmio energetico.

____________________________
Durata massima della prova: 6 ore.
È consentito l’uso di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

