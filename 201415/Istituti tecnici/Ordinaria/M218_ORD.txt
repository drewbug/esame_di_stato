Pag. 1/4

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M218 – ESAME DI STATO DI ISTRUZIONE SECONDARIA SUPERIORE
Indirizzo: TF04 – PROGETTO "SIRIO" - TESSILE
Tema di: MODA, DISEGNO E PROGETTAZIONE INDUSTRIALE
Il candidato, a seconda che abbia frequentato un corso con specializzazione “Produzione dei
tessili” con opzione Tessuti a fili rettilinei oppure con opzione Maglieria, scelga il tema 1 o il
tema 2.

TEMA 1 - TESSUTI A FILI RETTILINEI
Il candidato, a seconda che nella Progettazione dei tessuti a fili rettilinei abbia approfondito gli
aspetti connessi ai tessuti a licci o ai tessuti Jacquard, scelga la traccia A o la traccia B.

TRACCIA A - Tessuti a licci
Un’azienda di confezioni femminili di target giovane, molto attenta ai trend stagionali, ha inserito
nella collezione A/I 2015/2016 due modelli di capospalla, prodotti con lo stesso tessuto, ma
ciascuno in una diversa variante di colore:


un cappotto



un giaccone ¾ tipo “trench”

Il tessuto scelto è un tinto in filo in pura lana lambswool leggermente follato, con disegnatura a
quadri in 4 colori tipo scozzese/tartan.
Per il modello di cappotto si è scelta una variante che accosta colori tono su tono mentre per il
modello di trench, più aggressivo, si è optato per una variante con forti contrasti di colore nella
nota.
Si richiede al candidato:


di ideare una cartella colori, di almeno 12 colori su di un tema a piacere, purché adatta al target
e allo stile vestimentale citati



di redigere la scheda tecnica del tessuto con tutti i dati necessari per la sua fabbricazione,
compresi i pesi e le note centrate, avvalendosi dei dati contenuti nella seguente tabella

N.O. =
N.T.
64 fili



Nmo

Nmt

Colpi/m

16/2

16/2

1200

Peso
imborso% rientro% perdita%
finito
520g/m
6%
10%
6%

Hp

Hf

Armatura

cm 180

cm 150

Batavia

di ideare e rappresentare su Carta Tecnica le due varianti di colore del tessuto, utilizzando i
colori della cartella precedentemente realizzata.

Pag. 2/4

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M218 – ESAME DI STATO DI ISTRUZIONE SECONDARIA SUPERIORE
Indirizzo: TF04 – PROGETTO "SIRIO" - TESSILE
Tema di: MODA, DISEGNO E PROGETTAZIONE INDUSTRIALE

TRACCIA B – Tessuti Jacquard
Lo stilista di un brand del settore luxury vuole inserire in collezione una serie di camicie vintage di
seta operate, basate sullo stile degli anni ’50. Lo stilista del brand, dopo aver ideato una serie di
modelli, ha iniziato la ricerca sul mercato di aziende produttrici di tessuti operati in seta che
possano proporre e produrre in esclusiva per il brand, il tessuto richiesto, con motivi idonei per lo
stile di quegli anni e qualità del prodotto conforme agli standard delle aziende del settore luxury.
Il candidato proponga un progetto basato su un tessuto damasco a due effetti, in raso da 5,
utilizzando una catena in seta bianca ed un tessimento unito, sempre in seta, in 5 varianti di colore.
Il tessuto da progettare dovrà avere le seguenti caratteristiche e specifiche di progetto:
Caratteristiche Tessuto:
1) Struttura = damasco a due effetti in raso da 5;
2) Catena (subbio d’ordito) con 14400 fili in nota di colore unita;
3) Riduzioni in trama complessive sul tessuto finito ed a telaio da calcolare;
4) Altezza finita = 150 cm escluso cimose;
5) Massa del tessuto = 100 g/m;
6) Filati impiegati = ordito in seta 100% 40/44 denari (basarsi su un titolo medio di 42Td);
7) tessimento in seta 100% 27/29 denari (basarsi su un titolo medio di 28Td);
8) Raccorciamento totale = 10,0%; Restringimento totale = 6,0%;
9) Perdite di rifinizione (PR) = 2,0%;
10) Perdite di orditura e tessitura (POT) = 2,0%.
Caratteristiche e disposizioni della macchina jacquard da impiegare:
1.

Macchina Vincenzi 1320 o Verdol 1344;

2.

Montatura in corpo semplice;

3.

Collettaggio su 1200 arpini;

4.

Passatura formata da un numero intero di campi seguenti.

Il campione di tessuto da proporre dovrà avere un rapporto di disegno pressoché quadrato, con
motivo disposto, all’interno del rapporto di disegno, secondo i punti di un’armatura fondamentale.

Pag. 3/4

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M218 – ESAME DI STATO DI ISTRUZIONE SECONDARIA SUPERIORE
Indirizzo: TF04 – PROGETTO "SIRIO" - TESSILE
Tema di: MODA, DISEGNO E PROGETTAZIONE INDUSTRIALE

Il candidato, determinata la dimensione del disegno e definita la disposizione del motivo, proponga
e sviluppi il progetto, riportando tutti di dati tecnici richiesti in calce:
1) tutti i dati per la fabbricazione del tessuto (oltre a quelli riportati nelle caratteristiche del
tessuto, indicare le riduzioni di trama a telaio e sul tessuto finito, l’altezza in pettine, la
passatura in pettine e la riduzione del pettine di tessitura da impiegare);
2) il bozzetto proposto in dimensioni reali, con un ampliamento di 2 cm per parte;
3) le disposizioni complete per la montatura della macchina Jacquard (schema di passatura od
imputaggio, nota di collettaggio della macchina Jacquard) ed il numero di cartoni;
4) indichi il colore dei filati utilizzati per il tessimento nelle cinque varianti;
5) calcoli la carta tecnica necessaria, le corde e i passi della "Messa in Carta" con le note al
disegnatore, esegua un frammento della stessa comprendente i due effetti, corredato dalla nota
di lettura, dai profili e dalle armature o manicotti dei 2 effetti.
N.B.: In mancanza della carta tecnica calcolata, il candidato può servirsi di quella avente le
riduzioni più prossime.

Pag. 4/4

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M218 – ESAME DI STATO DI ISTRUZIONE SECONDARIA SUPERIORE
Indirizzo: TF04 – PROGETTO "SIRIO" - TESSILE
Tema di: MODA, DISEGNO E PROGETTAZIONE INDUSTRIALE
TEMA 2 – MAGLIERIA
“Missoni, l’arte, il colore”: un grande progetto espositivo, omaggio alla creatività della maison
Missoni.
Un esempio di connubio tra arte astratta, moda, colore, disegno, linee, texture, motivi di grande
riconoscibilità, segni ritmici che creano composizioni dinamiche.
Il candidato crei un’idea di tessuto a maglia jacquard prendendo spunto da tali premesse.
Ipotizzi che possa essere utilizzato per confezionare abiti femminili per la stagione autunno-inverno
2016/2017.
Il tessuto, sarà realizzato su una macchina circolare bifrontura a selezione tamburelli, avente le
seguenti caratteristiche tecniche:
 Finezza E 18
 Cadute 36
 Sottoaghi 36 + 1 livelli di selezione da disporre in diagonale o a specchio
 Generatrici 16
 Scatti del tamburello: 0, +1, +2, -1, -2
 Rotazione della macchina antioraria
Al candidato, prima di procedere all’elaborazione di un disegno, si richiede:


di specificare e motivare le scelte in relazione al target e al trend;



di eseguire un bozzetto ripetuto quattro volte, così da controllare il motivo di disegno, che
dovrà essere composto da tre colori ed eseguito a tempera;



di realizzare almeno una variante colore;



di eseguire il necessario studio tecnico-grafico comprendente:
- Messa in Carta completa.
- Profili di tre ranghi di disegno, prevedendo l’esecuzione in Jacquard a costa con rovescio a
effetto puntinato.
- Lettura per la messa in macchina di due passi di Messa in Carta.

____________________________
Durata massima della prova: 8 ore.
È consentita la consultazione di cataloghi e riviste disponibili nell’istituto sede d’esame, nonché l’utilizzo di tecniche e
strumentazioni, per la riproduzione e l’elaborazione informatica di testi e immagini, accessibili a tutti i candidati nel tempo
stabilito per la prova.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

