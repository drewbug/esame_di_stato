Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M918 – ESAME DI STATO DI ISTRUZIONE SECONDARIA SUPERIORE
Indirizzo: TL00 - GEOMETRI
Tema di: TECNOLOGIA DELLE COSTRUZIONI

Il proprietario di una vasta area di elevato valore paesaggistico desidera realizzare un complesso
alberghiero a bassa densità edilizia.
Il Resort, dedicato a benessere e relax, dovrebbe connotarsi come polo di attrazione turistica capace
di stimolare vocazioni imprenditoriali e creare occupazione.
La dispersione dell’architettura nel verde con vari “episodi progettuali” realizzati ad un solo piano e
con materiali da costruzione locali caratterizzerà il progetto del Resort.
Nell’ambito dell’organizzazione funzionale del complesso, il candidato ha la facoltà di sviluppare
uno dei seguenti temi:
 spina centrale di servizi costituita da reception, zona shopping, internet point, bar, ristorante;
 bungalow, immersi nel verde, separati tra di loro ma collegati da un copertura continua tale da
conferire una visione unitaria al progetto della zona abitativa;
 aree destinate al benessere e allo svago (palestra, piscina, golf etc).
Il candidato è libero di ipotizzare l’estensione del
contesto climatico e ogni altro dato da lui ritenuto
progetto (tipo di struttura, tipo di copertura etc).
pendenza con possibilità di sfruttare il dislivello
l’organizzazione della propria idea-progettuale.

lotto, la forma geometrica, l’esposizione, il
necessario oppure utile per la redazione del
Il terreno può anche essere immaginato in
(stabilito a discrezione del candidato) per

Si richiede al candidato di illustrare la propria soluzione progettuale con i seguenti elaborati eseguiti
nella scala di rappresentazione ritenuta più idonea:
1) planimetria generale del lotto con sistemazione esterna;
2) pianta/e con individuazione della distribuzione interna degli ambienti;
3) almeno n°1 prospetto e n°1 sezione significativa.
Il candidato ha facoltà di integrare la propria idea-progetto con una indicazione schematica degli
arredi a dimostrazione del dimensionamento funzionale-distributivo e con altri elaborati grafici che
ritenga opportuni per dimostrare la propria padronanza dei vari aspetti della disciplina oggetto della
prova.

____________________________
Durata massima della prova: 8 ore.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD
(o programmi di grafica computerizzata equivalenti), ma comunque eseguito in scala.
È consentito l’uso del manuale del geometra, di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

