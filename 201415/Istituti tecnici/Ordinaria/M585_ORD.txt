Pag. 1/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M585 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI

Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Si vuole dotare un braccio di un robot, provvisto di una pinza all’estremità, della capacità di
misurare la distanza che separa la pinza dall’oggetto da prelevare. Per evitare di sovraccaricare il
meccanismo, il braccio deve anche rilevare la forza peso dell’oggetto da sollevare. A tale scopo il
braccio è dotato di un trasduttore di posizione e di uno in grado di rilevare la forza peso. Il
trasduttore di posizione è formato da una coppia emettitore-ricevitore di luce infrarossa, ha
un’uscita in tensione con caratteristica lineare come descritta:
a.

alla distanza massima di 80 cm eroga 0,4 V

b.

alla distanza minima di 5 cm eroga 2,3 V

Il trasduttore di forza peso è una cella di carico a ponte resistivo e possiede un’uscita di tipo
differenziale: alimentando il ponte con una tensione di 12 V e applicando la forza peso massima
pari a 80 N si ottiene una tensione differenziale di 0,25 V, mentre in assenza di peso si ottiene una
tensione di 0 V.
I segnali provenienti dai due trasduttori devono essere condizionati nell’intervallo di tensione da 0 a
5 V e convertiti in segnali numerici per essere inviati ad una scheda di controllo a microcontrollore
o PLC che gestisce la pinza, tenendo conto del fatto che il sistema deve valutare la posizione
dell’oggetto con un errore massimo di 2 mm e misurare la forza peso con un errore massimo di
0,2 N.
Le grandezze misurate, oltre ad essere acquisite dal sistema, devono poter essere visualizzate
localmente su dei display o visori LCD.
Il candidato, utilizzando un sistema di propria conoscenza e fatte le ipotesi aggiuntive ritenute
idonee:
1.

Disegni lo schema a blocchi del sistema di acquisizione descrivendo la funzione dei singoli
blocchi e identificandone le relazioni ingresso/uscita.

2.

Individui la risoluzione ed il tipo di convertitore analogico-digitale necessario a garantire le
condizioni di precisione richieste, scegliendo un intervallo di campionamento idoneo al
controllo in oggetto e motivandone la scelta.

3.

Realizzi il diagramma di flusso di gestione del sistema e ne codifichi un segmento significativo.

Pag. 2/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M585 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI

SECONDA PARTE
1.

Se il trasduttore di posizione anziché essere composto da una coppia emettitore-ricevitore di
luce infrarossa, fosse composto da una coppia di trasduttori ultrasonici, la misura della distanza
in questo caso sarebbe di tipo indiretto: misurando la larghezza dell’impulso T3 (vedi Figura), e
conoscendo la velocità del segnale nell’aria (ipotizzando costante la temperatura T = 25°C)
V = 347 [m/s], tramite la seguente formula D = 0,5*V*T3 sarebbe possibile risalire alla misura
della distanza.

Il candidato proponga una soluzione per la misura della larghezza dell’impulso che utilizzi in
parte o totalmente un microcontrollore o un PLC.
2.

Il candidato proponga il tipo di strumentazione più idonea per collaudare il funzionamento dei
circuiti di condizionamento; inoltre fornisca un algoritmo per verificare il corretto
funzionamento del software del sistema.

Pag. 3/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M585 – ESAME DI STATO DI ISTRUZIONE SECONDARIA SUPERIORE
Indirizzo: ITAT - ELETTRONICA ED ELETTROTECNICA
ARTICOLAZIONE AUTOMAZIONE
Tema di: SISTEMI AUTOMATICI
3.

Un impianto è rappresentato dal seguente schema:
D(s)

X(s)

+

W(s)

+

G(s)

_

Y(s)

H(s)

Dalle misure eseguite sull’impianto con un segnale sinusoidale si è rilevato che esso:
 è soggetto in ingresso ad un disturbo additivo non controllabile D(s);
 si comporta come un sistema lineare le cui funzioni di trasferimento sono rispettivamente:

G ( s) 

400
s  40

W ( s) 

25000
s  12500

H ( s) 

1
10

Per un corretto funzionamento del sistema si progetta un controllo a retroazione inserendo nello
schema un blocco compensatore C(s) a monte del blocco G(s).
L’impianto così modificato deve soddisfare la condizione di errore statico in uscita di valore
finito e inferiore o uguale a 0,05 con ingresso x(t) a gradino unitario. Il candidato individui il
tipo di sistema che sia in grado di soddisfare la specifica richiesta e calcoli il margine di fase
della funzione d’anello aperto con compensatore C(s) = 1 e con disturbo nullo.
Supponendo il compensatore C(s) = 100, valutare l’effetto sulla risposta del sistema, a regime,
con il solo segnale di disturbo d(t) = sin(1000t).
4.

Spiegare che cosa si intende per stabilità di un sistema lineare ed indicare almeno due
metodologie applicabili per la verifica della stabilità di un sistema ad anello chiuso e ad anello
aperto. Basandosi sulle proprie competenze in materia di controlli analogici fornire quindi un
esempio di sistema reale per il quale applicare le metodologie descritte e trarre le conclusioni
dovute.

____________________________
Durata massima della prova: 6 ore.
È consentito l’uso di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

