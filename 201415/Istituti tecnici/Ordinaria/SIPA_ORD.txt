Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
SIPA – ESAME DI STATO DI ISTRUZIONE SECONDARIA SUPERIORE
Indirizzo: TP04 - PROGETTO "SIRIO"- PERITI AZIENDALI E CORRISPONDENTI IN
LINGUE ESTERE
Tema di: DIRITTO ED ECONOMIA PER L'AZIENDA

Il candidato descriva gli strumenti utilizzati per realizzare l’analisi di bilancio al fine di ottenere le
informazioni necessarie per monitorare l’andamento della gestione e proiettare l’impresa verso il
futuro.
Successivamente consideri le informazioni tratte dal Conto economico di una banca di medie
dimensioni di seguito riportate:

30. Margine di interesse
120. Margine di intermediazione
290. Utile di esercizio

31/12/2014
186.154.980
252.185.980
42.317.430

31/12/2013
187.369.760
198.036.450
34.985.780

Il candidato sviluppi il primo e uno dei seguenti punti.
1.

Commentare le voci che compongono il margine di interesse e il margine di intermediazione e
descrivere le operazioni bancarie che incidono su tali risultati. Successivamente, tenendo
presente che il margine di intermediazione è superiore al margine di interesse in entrambi gli
esercizi, individuare i componenti del reddito che hanno prodotto l’incremento e le operazioni
che li hanno originati.

2.

Illustrare l’evoluzione e le caratteristiche del mercato turistico italiano soffermandosi in
particolare sul turismo culturale, religioso, sportivo ed enogastronomico.

3.

La necessità delle imprese di smobilizzare i propri crediti commerciali ha dato origine a forme
di finanziamento quali:
 anticipi su fatture
 portafoglio salvo buon fine
 cartolarizzazione dei crediti
 factoring.
Analizzare tali contratti sotto l’aspetto giuridico, tecnico ed economico ed evidenziarne i
riflessi sul bilancio della banca e dell’impresa cliente.

Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

