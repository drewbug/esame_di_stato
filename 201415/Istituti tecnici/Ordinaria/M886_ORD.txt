Pag. 1/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M886 – ESAME DI STATO DI ISTRUZIONE SECONDARIA SUPERIORE
Indirizzo: ITTL – INFORMATICA E TELECOMUNICAZIONI
ARTICOLAZIONE TELECOMUNICAZIONI
Tema di: TELECOMUNICAZIONI
Tipologia: C (Art. 9 Comma 2 D.M. 10 del 29.01.2015)
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Una rete locale serve un ente di ricerca, i cui uffici e laboratori sono ospitati in due edifici posti alla
distanza di 100 m l’uno dall’altro; la rete opera alla velocità di 1Gbps ed è suddivisa in quattro
sottoreti, collegate secondo lo schema di massima descritto in figura e caratterizzate dal numero di
host indicato in tabella.

Sottorete

Numero
host

Sottorete A

60

Sottorete B

48

Sottorete C

25

Sottorete D

48

I router A e B si trovano nel primo edificio, mentre gli altri due sono nel secondo. La rete, che si era
sviluppata per soddisfare precedenti esigenze, deve essere ristrutturata tenendo in conto che gli host
appartenenti alla sottorete D sono aumentati rispetto al passato; le sottoreti B e D vengono usate da
gruppi diversi di ricercatori, coinvolti sempre più di frequente in progetti comuni, mentre le postazioni
presenti nelle sottoreti A e C sono usate dagli uffici amministrativi dell’ente.
Si sa, inoltre, che il collegamento tra i router A e C è realizzato in fibra ottica posta in apposito
cavidotto interrato.
Il candidato, formulate le eventuali ipotesi aggiuntive che ritiene opportune:
1.

dopo aver messo in evidenza i punti di debolezza della rete rispetto alle nuove esigenze descritte
dalla traccia, proponga e giustifichi una modifica alla struttura di rete in modo da ridurre i tempi
di consegna dei pacchetti e la vulnerabilità del sistema ai guasti, senza aumentare sensibilmente
i costi per la modifica e la gestione del sistema;

Pag. 2/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M886 – ESAME DI STATO DI ISTRUZIONE SECONDARIA SUPERIORE
Indirizzo: ITTL – INFORMATICA E TELECOMUNICAZIONI
ARTICOLAZIONE TELECOMUNICAZIONI
Tema di: TELECOMUNICAZIONI

2.

proponga e discuta le tabelle di instradamento dei router impiegati nella nuova struttura di rete;

3.

proponga e discuta un opportuno piano di indirizzamento basato sull’uso di indirizzi privati IPv4;

4.

valuti la minima velocità a livello fisico necessaria per sostenere un’applicazione che richiede un
data rate di almeno 64 Kbps, quando le condizioni di traffico sono tali da avere un tempo di
latenza di 30 ms, in relazione ad un qualunque elaboratore appartenente alla rete, che debba
stabilire una comunicazione regolata dai protocolli illustrati nella tabella sottostante.
Livello di
protocollo
Applicazione
Trasporto
Rete
Linea

Procedura di
trasferimento trame
Non confermata
Non confermata
Non confermata
Non confermata

Lunghezza
header trame
12 byte
8 byte
20 byte
26 byte

Lunghezza payload
Massimo 1024 byte
Massimo 1024 byte
Massimo 1024 byte
Massimo 1024 byte

SECONDA PARTE
Il candidato scelga due fra i seguenti quesiti e per ciascun quesito scelto formuli una risposta della
lunghezza massima di 20 righe esclusi eventuali grafici, schemi e tabelle.
1.
2.

3.
4.

Esamina nel dettaglio i pro e i contro della possibile realizzazione in ponte radio di una
connessione tra i due edifici su cui si estende la rete proposta nella prima parte della prova.
Spiega come si potrebbe procedere all’indirizzamento nel caso in cui, pur mantenendo la struttura
di rete illustrata nella prima parte della prova, si voglia raddoppiare il numero degli elaboratori
presenti in ciascuna sottorete.
Nell’ambito dei dispositivi di interconnessione, spiega la funzione rispettivamente di router e
switch, mettendone in evidenza le differenze.
Nell’ambito dei protocolli di livello 2 dell’architettura di rete OSI, spiega in cosa consiste un
controllo di flusso realizzato con tecnica stop-and-wait indicando in quali casi sia conveniente
applicarlo.

_____________________
Durata massima della prova: 6 ore.
È consentito l’uso di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Il candidato è tenuto a svolgere la prima parte della prova ed a rispondere a 2 tra i quesiti proposti.
Non è consentito lasciare l’Istituto prima che siano trascorse 3 ore dalla dettatura del tema.

