Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
TN99 – ESAME DI STATO DI ISTRUZIONE SECONDARIA SUPERIORE
Indirizzo: TN02 – PROGETTO ASSISTITO - SIRIO TURISTICO
Tema di: PRIMA LINGUA STRANIERA

Il candidato svolga, nella prima lingua straniera studiata, uno dei due temi proposti.
TEMA 1
“Made in Italy è un'espressione che evoca in tutto il mondo l'idea dei prodotti italiani.
Il motivo della fama di questa espressione, che nel tempo è diventata un vero e proprio brand, è
la qualità che caratterizza le eccellenze artigianali e industriali italiane. Spesso il motivo di una
visita in Italia è proprio questo: scoprire da vicino i luoghi del Made in Italy, osservare come
vengono realizzati i suoi prodotti, collegarsi alla tradizione e alla cultura che li ha generati.”
(www.italia.it)
Il candidato, immaginando di essere il titolare di un’agenzia di viaggi che si rivolge alla clientela
straniera, proponga un viaggio organizzato per fare conoscere l’Italia del Made in Italy, che
preveda:








le destinazioni collegate ai prodotti Made in Italy scelti
gli eventi culturali
il programma di viaggio
il periodo e la durata
il costo
le strutture ricettive con la specifica indicazione dei comfort e dei servizi previsti
l’assistenza offerta.

TEMA 2
“Gli italiani preferiscono il turismo online
Il web è diventato lo strumento numero uno a cui affidarsi per viaggiare. Secondo uno studio
dell’Osservatorio Digitale del Turismo del Politecnico di Milano i turisti italiani, tramite il
digitale, spendono circa 7 miliardi di euro e il mobile commerce vale circa 340 milioni (+40%
rispetto ad un anno fa). La crescita degli acquisti legati al turismo, sia in Italia sia all’estero, ma
anche di stranieri che viaggiano nel nostro Paese, dipende dal digitale e vale circa 9 miliardi di euro,
con un aumento del 10% rispetto al 2013.” (http://webitmag.it)
Il candidato, immaginando di far parte dello staff di un’importante agenzia che vende prodotti legati
al turismo, illustri quali caratteristiche dovrebbe avere il sito per attrarre più prenotazioni, spiegando
le motivazioni.
___________________________
Durata massima della prova: 6 ore.
È consentito l’uso dei dizionari monolingue e bilingue.
Non è consentito lasciare l’Istituto prima che siano trascorse 3 ore dalla dettatura del tema.

