Pag. 1/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M129 – ESAME DI STATO DI ISTRUZIONE SECONDARIA SUPERIORE
Indirizzi: ITRI, EA06 - AMMINISTRAZIONE, FINANZA E MARKETING
ARTICOLAZIONE RELAZIONI INTERNAZIONALI PER IL MARKETING
Tema di: ECONOMIA AZIENDALE E GEO-POLITICA
Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Dalla Relazione sulla gestione allegata al bilancio di Alfa spa, impresa operante nel settore
industriale, si estrae quanto segue:
Da: Relazione sulla gestione al bilancio 31/12/2014 – art. 2428 codice civile


…………………………………..


Vendite e approvvigionamenti
Dopo un quinquennio di fatturato in crescita, nell’ultimo esercizio si è registrato un calo rispetto
all’anno precedente. Il mercato su cui l’azienda colloca i prodotti è principalmente nazionale, solo
una parte marginale del fatturato è realizzato nell’area euro. Il prezzo della principale materia
prima impiegata nella produzione ha fatto registrare una crescita nella prima parte dell’esercizio
2014; nel secondo semestre si è registrato un rallentamento di tale tendenza. In previsione di un
calo di produzione l’azienda ha diminuito gli approvvigionamenti determinando una sensibile
contrazione delle giacenze di magazzino a fine anno.

Andamento economico, patrimoniale e finanziario
Il bilancio al 31/12/2014 chiude con un utile netto di 102.000 euro determinato, tra l’altro, per
effetto della maggiore incidenza dei costi per servizi e del costo del lavoro.
La struttura patrimoniale dell’azienda evidenzia un miglioramento del Patrimonio circolante netto
al 31/12/2014 rispetto all’anno precedente. Le immobilizzazioni rappresentano il 60% del totale
degli impieghi.
Gli indici patrimoniali evidenziano una corretta correlazione tra fonti e impieghi. Il grado di
capitalizzazione evidenzia una indipendenza della società dai terzi finanziatori.
Gli indici economici mostrano un’azienda in salute con buone performance economiche, anche se
in flessione rispetto all’esercizio precedente e agli indici di settore:
Indici
ROE
ROI
ROS

esercizio 2014
6%

di settore
8%

8%
7%

12%
10%

Pag. 2/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M129 – ESAME DI STATO DI ISTRUZIONE SECONDARIA SUPERIORE
Indirizzi: ITRI, EA06 - AMMINISTRAZIONE, FINANZA E MARKETING
ARTICOLAZIONE RELAZIONI INTERNAZIONALI PER IL MARKETING
Tema di: ECONOMIA AZIENDALE E GEO-POLITICA


Attività di ricerca e sviluppo
L’attività di ricerca e sviluppo è stata realizzata da personale dipendente con la collaborazione di
consulenti esterni per la parte relativa ai nuovi prodotti.
Nel catalogo presentato per l’esercizio 2015 sono stati inseriti nuovi prodotti per soddisfare al
meglio la clientela e contrastare la concorrenza molto competitiva.
Per automatizzare l’ultima fase della produzione è stato progettato, ed è in fase di realizzazione
interna, un nuovo impianto.

Rischi finanziari
Tra i principali rischi a cui l’impresa deve fare fronte vi è il rischio di credito particolarmente acuto
in questi periodi di crisi, per cui Alfa spa ha stipulato un’assicurazione sui crediti commerciali con
una primaria compagnia di assicurazione. I crediti vengono costantemente monitorati e per quelli
incagliati è stato stanziato un adeguato fondo svalutazione crediti. Negli ultimi due esercizi
l’azienda è stata costretta a concedere una maggiore dilazione di pagamento ai clienti per far fronte
alla particolare situazione economica.

Rischi di liquidità
Il rischio che le risorse finanziarie disponibili non siano sufficienti a coprire i debiti in scadenza, ha
spinto l’azienda a mantenere i fidi bancari al livello ritenuto idoneo per soddisfare le esigenze
dell’attività operativa e di investimento.

Relazioni con l’ambiente
Nel rispetto dell’ambiente l’impresa ha fatto ricorso a servizi di imprese qualificate nello
smaltimento dei rifiuti.

Evoluzione prevedibile della gestione
Tenendo presente i risultati già acquisiti nel primo trimestre dell’esercizio 2015 si può prevedere
un ulteriore calo delle vendite che non dovrebbe compromettere la positività del risultato
economico di fine esercizio.


…………………………………..

Pag. 3/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M129 – ESAME DI STATO DI ISTRUZIONE SECONDARIA SUPERIORE
Indirizzi: ITRI, EA06 - AMMINISTRAZIONE, FINANZA E MARKETING
ARTICOLAZIONE RELAZIONI INTERNAZIONALI PER IL MARKETING
Tema di: ECONOMIA AZIENDALE E GEO-POLITICA
Il candidato, dopo aver analizzato lo stralcio della relazione, tragga gli elementi necessari per la
ricostruzione dei documenti di bilancio e presenti:
 lo Stato patrimoniale e il Conto economico, in forma sintetica, di Alfa spa al 31/12/2014
 i punti della Nota integrativa al bilancio di Alfa spa al 31/12/2014 relativi al Patrimonio netto e
alle Immobilizzazioni.
SECONDA PARTE
Il candidato scelga due dei seguenti quesiti e presenti le linee operative, le motivazioni delle
soluzioni prospettate e i relativi documenti, secondo le richieste.
1.

L’interpretazione corretta dell’andamento della gestione aziendale richiede, tra l’altro, l’analisi
di bilancio per indici. Redigere il report dal quale si evidenzia l’analisi finanziaria del bilancio
di Alfa spa al 31/12/2014 utilizzando gli opportuni indicatori.

2.

Alfa spa pianifica per l’esercizio 2015 la diversificazione della produzione come emerge dalla
Relazione sulla gestione. Predisporre il budget economico elaborato dall’impresa all’inizio
dell’esercizio.

3.

Le operazioni di import ed export richiedono il rispetto di specifiche normative e la conoscenza
della situazione economico-politica dei Paesi. Descrivere le caratteristiche delle operazioni di
importazione e di esportazione e analizzare il contenuto dei principali documenti utilizzati da
Beta spa, impresa industriale, che realizza vendite nei Paesi extraeuropei.

4.

Gamma spa, impresa industriale, produce articoli di pelletteria per una clientela particolarmente
esigente. Negli ultimi anni l’impresa ha registrato un calo del fatturato dovuto all’ingresso sul
mercato di imprese concorrenti in grado di offrire prodotti della medesima qualità a prezzi
competitivi. Nonostante gli investimenti promozionali, Gamma spa non è riuscita a contrastare
con efficacia la concorrenza e a invertire l’andamento delle vendite. Per uscire dalla crisi il
management aziendale valuta la possibilità di ampliare la gamma dei prodotti destinati a un
target straniero. Elaborare il business plan limitatamente:
 alla situazione del mercato estero sui cui l’impresa intende operare
 ai punti di forza e di debolezza dell’impresa
 alle opportunità e alle minacce provenienti dall’ambiente esterno
 alle leve di marketing da utilizzare.

Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

