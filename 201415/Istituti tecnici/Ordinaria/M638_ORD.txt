Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M638 – ESAME DI STATO DI ISTRUZIONE SECONDARIA SUPERIORE
Indirizzo: ITBA - CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE AMBIENTALI
Tema di: BIOLOGIA, MICROBIOLOGIA E TECNOLOGIE DI CONTROLLO AMBIENTALE

Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
L’inquinamento delle acque superficiali può essere provocato da diverse attività umane e riguarda
varie classi di inquinanti che si cercano di rimuovere con metodiche diverse. Il candidato esamini le
principali classi di inquinanti delle acque specificando da quali processi derivano e quali effetti
provocano sulla salute dell’uomo o sull’ambiente.
In particolare poi esamini il processo di fitodepurazione fornendo indicazioni sul ruolo delle piante
e dei microrganismi presenti e i tipi di processi di rimozione che avvengono.
SECONDA PARTE
1.

Si descriva la classificazione dei principali tipi di impianti di fitodepurazione realizzabili e
quali vantaggi e svantaggi apportano.

2.

Si descriva il metodo biologico di laboratorio per individuare l’indice saprobico che esprime il
grado di eutrofizzazione delle acque.

3.

Si illustri il processo di produzione di biogas, descrivendo i prodotti di rifiuto utilizzati, i
processi microbiologici e i tipi di batteri coinvolti, i tipi di gas prodotti.

4.

Si spieghino il ruolo ambientale e le caratteristiche dei batteri nitrosanti, nitrificanti e
denitrificanti.

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

