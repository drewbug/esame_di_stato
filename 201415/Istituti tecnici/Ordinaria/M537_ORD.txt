Pag. 1/7

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M537 – ESAME DI STATO DI ISTRUZIONE SECONDARIA SUPERIORE
Indirizzo: ITCS – TRASPORTI E LOGISTICA
ARTICOLAZIONE COSTRUZIONE DEL MEZZO
Tema di: STRUTTURA, COSTRUZIONE, SISTEMI E IMPIANTI DEL MEZZO

ATTENZIONE
La presente prova è costituita dalle seguenti tracce relative a:
 ITCS – TRASPORTI E
COSTRUZIONE DEL MEZZO

LOGISTICA

ARTICOLAZIONE

 ITCT – TRASPORTI E LOGISTICA ARTICOLAZIONE
COSTRUZIONE DEL MEZZO OPZIONE COSTRUZIONI
AERONAUTICHE
 ITCV - TRASPORTI E LOGISTICA ARTICOLAZIONE
COSTRUZIONE DEL MEZZO OPZIONE COSTRUZIONI NAVALI

Si invita il Presidente della commissione a verificare che i
candidati di ciascuna classe ricevano e svolgano la prova d’esame
coerente al percorso di studio seguito.

Pag. 2/7

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M537 – ESAME DI STATO DI ISTRUZIONE SECONDARIA SUPERIORE
Indirizzo: ITCS – TRASPORTI E LOGISTICA
ARTICOLAZIONE COSTRUZIONE DEL MEZZO
Tema di: STRUTTURA, COSTRUZIONE, SISTEMI E IMPIANTI DEL MEZZO

Il candidato svolga il tema indicato nella prima parte e risponda a due quesiti tra i quattro proposti
nella seconda parte.
PRIMA PARTE
Un autocarro furgonato a 2 assi a trazione posteriore ha le seguenti caratteristiche:
− Larghezza: 2 m
− Altezza massima a vuoto: 2,8 m
− Massa totale: 3500 kg
− Passo: 3 m
− Sbalzo anteriore: 1 m
− Sbalzo posteriore: 1,2 m
− Baricentro: è individuato tra i due assali ad una distanza di 1,2 m dall’assale posteriore e ad
un’altezza di 1,1 m dal terreno.
Il veicolo sta percorrendo una strada asfaltata rettilinea in salita con pendenza del 10%, alla velocità
di 60 km/h e con accelerazione di 0,8 m/s2.
Il candidato, assunto con giustificato criterio ogni altro dato occorrente, dovrà:
a. Eseguire uno schizzo quotato del veicolo.
b. Determinare i carichi verticali agenti sugli assi anteriore e posteriore.
c. Spiegare il problema dell’aderenza e verificare che ne sussistano le condizioni, supponendo che
il veicolo si muova su asfalto asciutto.
d. Determinare la forza motrice e la coppia motrice necessarie in tali condizioni di moto, supposto
che gli pneumatici siano del tipo 195/65 R16.
e. Determinare la potenza assorbita dal veicolo.
SECONDA PARTE
1. In riferimento al tema, effettuare il dimensionamento di massima del semiasse di trasmissione.
2. In riferimento al tema, descrivere un tipo di sospensione adatta al veicolo.
3. In una officina si rende necessario verificare la resistenza di una saldatura: descrivere una delle
prove che potrebbero essere effettuate.
4. Sulla base delle proprie conoscenze o esperienze, illustrare una tipologia di rischio per la Salute
e la Sicurezza dei Lavoratori presente in un’autofficina e quali sistemi di prevenzione e
protezione possono essere adottati per ridurne l’entità.
_____________________
Durata massima della prova: 6 ore.
È consentito l’uso di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 3/7

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M543 – ESAME DI STATO DI ISTRUZIONE SECONDARIA SUPERIORE
Indirizzo: ITCT – TRASPORTI E LOGISTICA
ARTICOLAZIONE COSTRUZIONE DEL MEZZO
OPZIONE COSTRUZIONI AERONAUTICHE
Tema di: STRUTTURA, COSTRUZIONE, SISTEMI E IMPIANTI MEZZO AEREO
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Un aeromobile ha le seguenti caratteristiche:
 peso totale 22000 N;
 allungamento alare 8;
 apertura alare 12 m;
 peso delle due ali 2 kN;
 tensione di snervamento del materiale del longherone e rivestimento 400 N/mm2;
 ala rettangolare a profilo NACA 6412;
 momento torcente di 2000 Nm costante sull’ala;
 modulo di elasticità trasversale di 27000 N/mm2;
 Cr0 = 0,023.
L’aeromobile, alla quota di 23000 ft, esegue una richiamata, con trazione di 4200 N e assetto di Emax.
Il candidato, facendo le dovute ipotesi semplificative e assumendo, con motivati criteri, i dati ritenuti
necessari, dimensioni in tale situazione il rivestimento dell’ala e il longherone e valuti, inoltre,
l’angolo di torsione dell’estremità dell'ala.
SECONDA PARTE
1.

Descrivere le possibili soluzioni per le strutture alari ed indicare le tipologie di materiali utilizzati,
eventualmente facendo riferimento ad esperienze professionali, visite ad aziende, stage o percorsi
di alternanza scuola lavoro.

2.

Disegnare con opportuna scala il disegno d’assieme della struttura dimensionata (longherone e
rivestimento) con le relative quote.

3.

Descrivere cause e fenomeni connessi con l’aeroelasticità delle strutture;

4.

Descrivere e rappresentare lo schema di un impianto elettrico di bordo evidenziandone le
principali utenze.

___________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 4/7

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M547 – ESAME DI STATO DI ISTRUZIONE SECONDARIA SUPERIORE
Indirizzo: ITCV - TRASPORTI E LOGISTICA
ARTICOLAZIONE COSTRUZIONE DEL MEZZO
OPZIONE COSTRUZIONI NAVALI
Tema di: STRUTTURA, COSTRUZIONE, SISTEMI E IMPIANTI DEL MEZZO NAVALE

Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Il Cantiere Navale presso cui lavorate ha completato un’imbarcazione e deve effettuare il suo
trasferimento dall’officina sul molo a una chiatta galleggiante in mare calmo.

L’imbarcazione è poggiata su due selle posizionate come indicato in figura (misure in mm).
Le caratteristiche dell’imbarcazione (selle comprese) sono le seguenti:
 peso = 80 t
 distanza della sella AD dalla poppa dell’imbarcazione = 5 m
 distanza fra le selle = 16 m
 lunghezza delle selle = trascurabile
 distanza del baricentro dalla poppa dell’imbarcazione = 10,92 m
 quota del baricentro dalla base della sella = 2,9 m
Le caratteristiche della chiatta, di forma parallelepipeda, sulla quale l’imbarcazione deve essere
spostata, pure visibili nella figura, sono le seguenti:
 L = 30 m
 B = 10 m
 D=4m
 dislocamento della chiatta scarica ∆sc = 100 t

Pag. 5/7

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M547 – ESAME DI STATO DI ISTRUZIONE SECONDARIA SUPERIORE
Indirizzo: ITCV - TRASPORTI E LOGISTICA
ARTICOLAZIONE COSTRUZIONE DEL MEZZO
OPZIONE COSTRUZIONI NAVALI
Tema di: STRUTTURA, COSTRUZIONE, SISTEMI E IMPIANTI DEL MEZZO NAVALE






lunghezza dei gavoni AV e AD (da utilizzare per la zavorra) = 5 m
larghezza dei gavoni AV e AD = larghezza della chiatta (10 m)
quota del baricentro della chiatta ZG dalla base della chiatta = 2,2 m
posizione longitudinale XG del baricentro della chiatta = 15 m (a metà lunghezza)

La chiatta ha struttura trasversale, e la sezione maestra è schematizzata nel disegno. Se presenti, le
ossature rinforzate longitudinali sono trascurate.

Il livello del molo è 2,4m al di sopra del livello del mare. La chiatta verrà avvicinata e ormeggiata al
molo.
L’imbarcazione verrà trascinata in modo continuo dal molo alla chiatta, ma comunque si possono
definire le seguenti fasi più importanti:
1) la chiatta viene zavorrata riempiendo le casse di assetto della chiatta con un’opportuna quantità
di acqua di zavorra in modo che il livello del ponte della chiatta e il livello del molo coincidano
2) si inizia a trascinare l’imbarcazione fino a quando la prima sella poggia sull’estremità AD della
chiatta, variando la quantità di zavorra nelle due casse di assetto in modo che il livello del ponte
resti invariato nonostante l’imbarco del peso

Pag. 6/7

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M547 – ESAME DI STATO DI ISTRUZIONE SECONDARIA SUPERIORE
Indirizzo: ITCV - TRASPORTI E LOGISTICA
ARTICOLAZIONE COSTRUZIONE DEL MEZZO
OPZIONE COSTRUZIONI NAVALI
Tema di: STRUTTURA, COSTRUZIONE, SISTEMI E IMPIANTI DEL MEZZO NAVALE
3) si continua a trascinare l’imbarcazione sulla chiatta, in un certo momento la sella AV si troverà
esattamente al centro della chiatta, continuando a variare la quantità di zavorra nelle due casse
per mantenere la chiatta in assetto diritto
4) si continua a trascinare l’imbarcazione sulla chiatta, fino a quando la sella AD poggia
sull’estremità AD della chiatta, variando la quantità di zavorra nelle due casse per mantenere la
chiatta in assetto diritto e bilanciando il nuovo carico
5) si continua a trascinare l’imbarcazione sulla chiatta fino a una posizione opportuna sulla chiatta,
continuando a variare la quantità di zavorra nelle due casse per mantenere la chiatta in assetto
diritto
6) le
casse
di
assetto
vengono
completamente svuotate dalla zavorra,
gli ormeggi rimossi e la chiatta, che
dovrà restare in assetto diritto (e
sovraemersa), verrà portata via da un
rimorchiatore.
Durante tutta l’operazione la chiatta dovrà
restare esattamente diritta e a livello del molo
solo tramite un opportuno zavorramento. I
disegni a lato rappresentano le varie fasi,
precisando che il livelli dei liquidi indicati
sono del tutto casuali.
Si chiede di verificare la fattibilità
dell’operazione, e descrivere le necessarie
manovre da effettuare. In particolare si chiede
di effettuare le analisi come indicato nella
seguente tabella.

fase 1
fase 2
fase 3
fase 4
fase 5
fase 6

A)
calcolo
zavorra
sì
sì
sì
sì
sì
-

B)
stabilità

C)
sollecitazioni

sì
sì
-

sì
sì
-

Pag. 7/7

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M547 – ESAME DI STATO DI ISTRUZIONE SECONDARIA SUPERIORE
Indirizzo: ITCV - TRASPORTI E LOGISTICA
ARTICOLAZIONE COSTRUZIONE DEL MEZZO
OPZIONE COSTRUZIONI NAVALI
Tema di: STRUTTURA, COSTRUZIONE, SISTEMI E IMPIANTI DEL MEZZO NAVALE

Più precisamente, le analisi da effettuare e sintetizzate con i titoli della tabella sono:
A. calcolo zavorra = calcolare il livello dell’acqua di zavorra da imbarcare nei due gavoni di assetto
AV e AD
B. stabilità = calcolare se la chiatta è stabile
C. sollecitazioni = calcolare i diagrammi di Taglio e Momento flettente, il Momento flettente
massimo, e infine gli stress fondo e ponte della sezione maestra dovuti al solo momento flettente
massimo rilevato.
Si consiglia, per una soluzione più rapida, di calcolare le fasi nell’ordine 1-3-5-2-4.
SECONDA PARTE
Completata l’analisi richiesta, si chiede di svolgere due dei temi indicati di seguito, e sempre relativi
al precedente studio di trasferimento dell’imbarcazione dal molo alla chiatta:
1.

Disegnare schematicamente le strutture della chiatta (senza la necessità di calcolarne il
dimensionamento), proponendo sezioni trasversali, longitudinali, orizzontali e dettagli, per
descrivere la conformazione proposta.

2.

Disegnare lo schema dell’impianto di zavorra della chiatta, in una conformazione adatta ad
eseguire all’operazione descritta, e descriverne il funzionamento.

3.

Calcolare i diagrammi di Taglio e Momento flettente e il Massimo momento flettente, relativi
alla fase 4 (quattro).

4.

Calcolare il dimensionamento delle strutture del ponte (fasciame e ossature comuni), utilizzando
un Regolamento o un metodo di calcolo a scelta, tale da permettere un carico uniformemente
distribuito di 3 t/m2, stimando opportunamente le spaziature più adatte allo scopo.

____________________________
Durata massima della prova: 8 ore.
È consentito l'uso di manuali tecnici, di Regolamenti di Registri di Classifica (anche sotto forma di estratto), di calcolatrici
tascabili, di personal computer forniti dall’Istituto (se disponibili) per l’eventuale realizzazione dei disegni con software CAD.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

