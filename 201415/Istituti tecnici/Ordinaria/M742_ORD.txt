Pag. 1/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M742 – ESAME DI STATO DI ISTRUZIONE SECONDARIA SUPERIORE
Indirizzo: ITCL - COSTRUZIONI, AMBIENTE E TERRITORIO
OPZIONE TECNOLOGIE DEL LEGNO NELLE COSTRUZIONI
Tema di: TECNOLOGIA DEL LEGNO NELLE COSTRUZIONI

Il candidato svolga la prima parte della prova e risponda a due tra i quesiti proposti nella
seconda parte.

PARTE PRIMA
In un contesto naturalistico di particolare pregio individuato come zona protetta, l’Ente di gestione
di un Parco Regionale intende realizzare, a servizio dei visitatori, un Ostello-Foresteria. La
struttura dovrà essere realizzata interamente in legno di conifere e dovrà poggiare su basamento in
calcestruzzo armato.
La struttura, ad un solo piano, dovrà contenere:
1) atrio di ingresso;
2) n. 6 stanze doppie con bagno di cui due in grado di ospitare disabili;
3) n. 1 cucina con annesso locale dispensa;
4) n. 1 sala da pranzo per complessivi 18 ospiti;
5) n. 1 ufficio;
6) n. 1 magazzino a servizio della struttura;
7) n. 1 zona relax comune.
Il dimensionamento dell’intero complesso dovrà essere effettuato prevedendo la contemporanea
presenza di n. 18 ospiti (12 adulti e 6 bambini).
Tutti gli ulteriori elementi necessari per procedere alla progettazione saranno fissati a discrezione
del candidato (morfologia del lotto, contesto climatico etc).
Si richiedono i seguenti elaborati:
- pianta quotata del centro;
- almeno un prospetto ed una sezione significativa con quote;
- relazione tecnico-illustrativa sui motivi delle scelte effettuate.
Il candidato ha facoltà di integrare la propria soluzione progettuale con una indicazione schematica
degli arredi a dimostrazione del dimensionamento funzionale-distributivo.

Pag. 2/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M742 – ESAME DI STATO DI ISTRUZIONE SECONDARIA SUPERIORE
Indirizzo: ITCL - COSTRUZIONI, AMBIENTE E TERRITORIO
OPZIONE TECNOLOGIE DEL LEGNO NELLE COSTRUZIONI
Tema di: TECNOLOGIA DEL LEGNO NELLE COSTRUZIONI

PARTE SECONDA
Dovranno essere sviluppati due dei seguenti quesiti, eventualmente avvalendosi delle conoscenze e
competenze maturate attraverso le esperienze, qualora effettuate, di alternanza scuola-lavoro, stage
e formazione in azienda:
1.

Il candidato, facendo riferimento alla soluzione progettuale proposta, indichi la procedura per il
calcolo della dispersione termica dell’involucro edilizio, anche parziale.

2.

In riferimento alla soluzione progettuale proposta, il candidato rappresenti graficamente il
particolare costruttivo relativo all’appoggio tra l’edificio e il basamento in cemento.

3.

Il candidato illustri sinteticamente la procedura vigente per l'approvazione del Piano regolatore
generale.

4.

Il candidato descriva l’evoluzione normativa dei titoli abilitativi. Il candidato illustri
sinteticamente la procedura vigente per l'approvazione del Piano regolatore generale.

____________________________
Durata massima della prova: 8 ore.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD
(o programmi di grafica computerizzata equivalenti), ma comunque eseguito in scala.
È consentito l’uso del manuale del geometra, di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

