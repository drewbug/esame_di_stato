Pag. 1/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M963 – ESAME DI STATO DI ISTRUZIONE SECONDARIA SUPERIORE
Indirizzo: ITIA - INFORMATICA E TELECOMUNICAZIONI
ARTICOLAZIONE INFORMATICA
Tema di: INFORMATICA

Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Si vuole realizzare una web community per condividere dati e commenti relativi a eventi dal vivo di
diverse categorie, ad esempio concerti, spettacoli teatrali, balletti, ecc. che si svolgono in Italia.
Gli eventi vengono inseriti sul sistema direttamente dai membri stessi della community, che si
registrano sul sito fornendo un nickname, nome, cognome, indirizzo di e-mail e scegliendo una o
più categorie di eventi a cui sono interessati.
Ogni membro iscritto riceve periodicamente per posta elettronica una newsletter, emessa
automaticamente dal sistema, che riporta gli eventi delle categorie da lui scelte, che si svolgeranno
nella settimana seguente nel territorio provinciale dell'utente.
I membri registrati possono interagire con la community sia inserendo i dati di un nuovo evento, per
il quale occorre specificare categoria, luogo di svolgimento, data, titolo dell’evento e artisti
coinvolti, sia scrivendo un post con un commento ed un voto (da 1 a 5) su un evento.
Il sito della community offre a tutti, sia membri registrati sia utenti anonimi, la consultazione dei
dati on line, tra cui:


visualizzazione degli eventi di un certo tipo in ordine cronologico, con possibilità di filtro per
territorio di una specifica provincia



visualizzazione di tutti i commenti e voti relativi ad un evento.

Il candidato, fatte le opportune ipotesi aggiuntive, sviluppi
1.

un’analisi della realtà di riferimento individuando le possibili soluzioni e scelga quella che a
suo motivato giudizio è la più idonea a rispondere alle specifiche indicate

2.

uno schema concettuale della base di dati

3.

uno schema logico della base di dati

4.

la definizione in linguaggio SQL di un sottoinsieme delle relazioni della base di dati in cui
siano presenti alcune di quelle che contengono vincoli di integrità referenziale e/o vincoli di
dominio, laddove presenti

Pag. 2/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M963 – ESAME DI STATO DI ISTRUZIONE SECONDARIA SUPERIORE
Indirizzo: ITIA - INFORMATICA E TELECOMUNICAZIONI
ARTICOLAZIONE INFORMATICA
Tema di: INFORMATICA
5.

le seguenti interrogazioni espresse in linguaggio SQL:
a.

elenco degli eventi già svolti, in ordine alfabetico di provincia

b.

elenco dei membri che non hanno mai inserito un commento

c.

per ogni evento il voto medio ottenuto in ordine di categoria e titolo

d.

i dati dell'utente che ha registrato il maggior numero di eventi

6.

il progetto della pagina dell’interfaccia WEB che permetta ad un utente registrato di svolgere le
operazioni specificate

7.

la codifica in un linguaggio a scelta di un segmento significativo dell'applicazione Web che
consente l'interazione con la base di dati.

SECONDA PARTE
Il candidato (che potrà eventualmente avvalersi delle conoscenze e competenze maturate attraverso
esperienze di alternanza scuola-lavoro, stage o formazione in azienda) risponda a due quesiti a
scelta tra quelli sotto riportati:
I

In relazione al tema proposto nella prima parte, descriva in che modo è possibile integrare lo
schema concettuale sopra sviluppato in modo da poter gestire anche inserzioni pubblicitarie.
Ogni inserzione è costituita da un testo e un link e può essere correlata a una o più categorie di
eventi in modo da essere visualizzata in funzione dei contenuti visitati e delle preferenze degli
utenti.

II

In relazione al tema proposto nella prima parte, progetti un layout di pagina idoneo a garantire
un aspetto grafico comune a tutte le pagine dell'applicazione e ne codifichi alcuni elementi in
un linguaggio per la formattazione di pagine Web a sua scelta.

Pag. 3/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M963 – ESAME DI STATO DI ISTRUZIONE SECONDARIA SUPERIORE
Indirizzo: ITIA - INFORMATICA E TELECOMUNICAZIONI
ARTICOLAZIONE INFORMATICA
Tema di: INFORMATICA
III Si consideri la seguente tabella:
Cognome

Nome

Telefono

Livello

Tutor

Tel-tutor

Anticipo versato

Verdi
Neri
Rosi
Bianchi
Rossi
Neri

Luisa
Enrico
Rosa
Paolo
Mario
Enrico

345698741
348523698
347532159
341236547
349567890
348523698

avanzato
avanzato
base
base
base
complementi

Bianca
Carlo
Alessio
Carlo
Carlo
Dina

334563215
369852147
333214569
369852147
369852147
373564987

100
150
120
150
90
100

Il candidato verifichi le proprietà di normalizzazione e proponga uno schema equivalente che
rispetti la 3^ Forma Normale, motivando le scelte effettuate.

IV Nella formalizzazione di uno schema concettuale, le associazioni tra entità sono caratterizzate
da una cardinalità: esponga il significato e la casistica che si può presentare.

___________________________
Durata massima della prova: 6 ore.
È consentito l’uso di manuali tecnici (references riportanti solo la sintassi, non guide) dei linguaggi utilizzati.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

