Pag. 1/3

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M993 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI

Il candidato svolga la prima parte della prova e risponda a due tra i quesiti proposti nella
seconda parte.

PRIMA PARTE
Una vasta area verde con un leggero declivio verso un lago viene messa a disposizione per
realizzare una biblioteca del sapere musicale. L’intenzione espressiva prevista per l’area potrebbe
connotarsi come “il giardino dei suoni”. Il principio ispiratore nella progettazione della biblioteca
potrebbe essere quello di creare un “episodio progettuale” teso tanto alla consultazione del sapere
che all’aggregazione sociale.
La genesi della proposta potrebbe replicare nelle forme architettoniche il crescendo, le cadute e le
pause di una composizione musicale. Anche l’organizzazione degli spazi esterni (percorsi pedonali,
piazzole di sosta, spazio per spettacoli all’aperto, sistema di sedute, illuminazione, fontane, specchi
d’acqua…) potrebbe essere immaginata nell’ottica di creare un’ideale sinergia tra architettura,
natura, musica e funzione sociale.
L’edificio sarà ad un solo piano con superficie lorda complessiva a scelta del candidato.
Spazi minimi da prevedere:
‒

atrio d’ingresso con banco/reception;

‒

piccolo bar-caffetteria con affaccio esterno e servizi igienici per il pubblico;

‒

n. 1 ufficio amministrativo e servizi igienici per il personale;

‒

magazzino;

‒

zona controllo (richieste, prestiti, restituzioni cataloghi) e sala di lettura eventualmente a doppia
altezza;

‒

saletta multimediale d’ascolto;

‒

eventuale spazio per musica all’aperto.

La definizione degli spazi interni dovrà consentire la massima flessibilità.

Pag. 2/3

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M993 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI

Il candidato fissi a suo giudizio il contesto ambientale, l’estensione del lotto (con relativa
conformazione, orientamento ed eventuale dislivello), l’indice di fabbricabilità fondiaria ed ogni
altro dato da lui ritenuto necessario oppure utile per la redazione del progetto (tipo di struttura, tipo
di copertura etc).
Si richiede al candidato di illustrare la propria soluzione progettuale con piante, almeno un
prospetto ed una sezione significativa ricorrendo alle scale di rappresentazione che riterrà più
opportune. Gli elaborati dovranno comunque essere tali da consentire di leggere con chiarezza
impianto distributivo e schema strutturale.
Il candidato ha facoltà di integrare la propria soluzione progettuale con una indicazione schematica
degli arredi a dimostrazione del dimensionamento funzionale-distributivo.

SECONDA PARTE
Dovranno essere sviluppati due dei seguenti quesiti, eventualmente avvalendosi delle conoscenze e
competenze maturate attraverso le esperienze, qualora effettuate, di alternanza scuola-lavoro, stage
e formazione in azienda
1.

In riferimento alla soluzione progettuale proposta, il candidato elabori una breve relazione
illustrativa degli obiettivi e delle scelte tecnologiche compiute.

2.

Il candidato, facendo riferimento alla soluzione progettuale proposta, illustri, anche attraverso
schemi grafici, la più idonea disposizione degli isolamenti, termici e/o acustici, nei solai di
piano e/o di copertura.

Pag. 3/3

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M993 – ESAME DI STATO DI ISTRUZIONE SECONDARIA SUPERIORE
Indirizzo: ITCA - COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI

3.

Il candidato descriva, nelle linee essenziali, la “concezione architettonica” di Mies Van Der
Rohe in riferimento all’opera riportata in figura.

4.

Il candidato indichi un intervento edilizio che richiede una SCIA e illustri la procedura da
seguire.

_________________
Durata massima della prova: 8 ore.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD
(o programmi di grafica computerizzata equivalenti), ma comunque eseguito in scala.
È consentito l’uso del manuale del geometra, di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

