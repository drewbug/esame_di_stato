Pag. 1/2

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M129 – ESAME DI STATO DI ISTRUZIONE SECONDARIA SUPERIORE
Indirizzo: ITRI - AMMINISTRAZIONE, FINANZA E MARKETING
ARTICOLAZIONE RELAZIONI INTERNAZIONALI PER IL MARKETING
Tema di: ECONOMIA AZIENDALE E GEO-POLITICA

Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Alfa spa, impresa industriale che opera nel settore della meccanica di precisione, negli ultimi due
esercizi ha conseguito risultati economici positivi ma in contrazione rispetto a quelli precedenti. Per
recuperare il reddito d’esercizio il management aziendale intende ampliare la gamma di prodotti al
settore della robotica. La nuova produzione dovrà essere realizzata in una struttura produttiva da
collocare in una Regione limitrofa all’attuale centro produttivo. La realizzazione del progetto
necessita ingenti investimenti il cui finanziamento viene richiesto, all’inizio dell’esercizio 2014, alla
locale banca.
Il candidato rediga il business plan che descrive il progetto imprenditoriale presentato alla banca.

SECONDA PARTE
Il candidato scelga due dei seguenti quesiti e presenti le linee operative, le motivazioni delle
soluzioni prospettate e i relativi documenti, secondo le richieste.
1.

Il bilancio rappresenta la situazione patrimoniale e finanziaria dell’impresa e il risultato
economico dell’esercizio. Presentare lo Stato patrimoniale e il Conto economico in forma
sintetica di Alfa spa al 31/12/2014, anno in cui sono stati realizzati gli investimenti finanziati
dalla banca.

2.

La Nota integrativa illustra e commenta i dati sintetici riportati nel bilancio d’esercizio e
fornisce le informazioni qualitative e quantitative necessarie per l’interpretazione dei dati
esposti. Redigere i punti della Nota integrativa al 31/12/2014 di Alfa spa relativi al Patrimonio
netto, alle Immobilizzazioni, ai Crediti e debiti, ai Ratei e risconti.

3.

Descrivere le fasi in cui si articola l’analisi degli scostamenti dei costi e dei ricavi.
Successivamente predisporre il report redatto dal responsabile del controllo di gestione di Beta
spa, impresa industriale che produce, tra gli altri, il prodotto codificato UY78TR considerando
che:


le vendite realizzate sono state maggiori di quelle programmate



il prezzo unitario di vendita è risultato minore di quello programmato



la quota di mercato prefissata non è stata raggiunta.

Pag. 2/2

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M129 – ESAME DI STATO DI ISTRUZIONE SECONDARIA SUPERIORE
Indirizzo: ITRI - AMMINISTRAZIONE, FINANZA E MARKETING
ARTICOLAZIONE RELAZIONI INTERNAZIONALI PER IL MARKETING
Tema di: ECONOMIA AZIENDALE E GEO-POLITICA

4.

Gamma spa, impresa industriale che realizza prodotti dietetici per l’infanzia utilizza per la
distribuzione farmacie, negozi specializzati e grandi magazzini per la distribuzione. L’impresa,
che destina annualmente ingenti risorse finanziarie alla ricerca, intende lanciare sul mercato
una linea di integratori alimentari. Redigere il report nel quale si individua e si motiva la scelta
del canale distributivo più idoneo per l’offerta della nuova linea produttiva.

Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

