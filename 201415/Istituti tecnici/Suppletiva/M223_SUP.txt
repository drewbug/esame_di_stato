Pag. 1/2

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M223 – ESAME DI STATO DI ISTRUZIONE SECONDARIA SUPERIORE
Indirizzi: ITAF - AMMINISTRAZIONE, FINANZA E MARKETING
ITSI - AMMINISTRAZIONE, FINANZA E MARKETING
ARTICOLAZIONE “SISTEMI INFORMATIVI AZIENDALI”
Tema di: ECONOMIA AZIENDALE
Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Alfa spa, impresa industriale che opera nel settore della meccanica di precisione, negli ultimi due
esercizi ha conseguito risultati economici positivi ma in contrazione rispetto a quelli precedenti. Per
recuperare il reddito d’esercizio il management aziendale intende ampliare la gamma di prodotti al
settore della robotica. La nuova produzione dovrà essere realizzata in una struttura produttiva da
collocare in una Regione limitrofa all’attuale centro produttivo. La realizzazione del progetto
necessita ingenti investimenti il cui finanziamento viene richiesto, all’inizio dell’esercizio 2014, alla
locale banca.
Il candidato rediga il business plan che descrive il progetto imprenditoriale presentato alla banca.
SECONDA PARTE
Il candidato scelga due dei seguenti quesiti e presenti le linee operative, le motivazioni delle
soluzioni prospettate e i relativi documenti, secondo le richieste.
1.

Il bilancio rappresenta la situazione patrimoniale e finanziaria dell’impresa e il risultato
economico dell’esercizio. Presentare lo Stato patrimoniale e il Conto economico in forma
sintetica di Alfa spa al 31/12/2014, anno in cui sono stati realizzati gli investimenti finanziati
dalla banca.

2.

La Nota integrativa illustra e commenta i dati sintetici riportati nel bilancio d’esercizio e
fornisce le informazioni qualitative e quantitative necessarie per l’interpretazione dei dati
esposti. Redigere i punti della Nota integrativa al 31/12/2014 di Alfa spa relativi al Patrimonio
netto, alle Immobilizzazioni, ai Crediti e debiti, ai Ratei e risconti.

3.

Il processo operativo della programmazione e del controllo realizzato da Beta spa, impresa
industriale che produce e commercializza il prodotto THP78, trova il completamento del suo
iter nell’analisi degli scostamenti. Presentare il report relativo agli scostamenti verificatisi sui
dati di budget considerando che per l’esercizio 2014 Beta spa:


aveva programmato la vendita di 200.000 unità al prezzo unitario di 15,00 euro al fine di
raggiungere il 30% della quota di mercato



ha rilevato a consuntivo i seguenti dati:
-

vendite effettive maggiori rispetto a quelle programmate

-

prezzo unitario di vendita inferiore a quello programmato

-

domanda di mercato 780.000 unità.

Pag. 2/2

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M223 – ESAME DI STATO DI ISTRUZIONE SECONDARIA SUPERIORE
Indirizzi: ITAF - AMMINISTRAZIONE, FINANZA E MARKETING
ITSI - AMMINISTRAZIONE, FINANZA E MARKETING
ARTICOLAZIONE “SISTEMI INFORMATIVI AZIENDALI”
Tema di: ECONOMIA AZIENDALE

4.

Gamma spa, impresa industriale intende procedere all’analisi del costo di produzione per
definire il prezzo di vendita che le consenta di conquistare una posizione più competitiva sul
mercato. Redigere il report dal quale emerge il calcolo del costo complessivo ottenuto con i
metodi del direct costing e del full costing e la determinazione del prezzo di vendita.

Dati mancanti opportunamente scelti.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

