Pag. 1/1

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M682 – ESAME DI STATO DI ISTRUZIONE SECONDARIA SUPERIORE
Indirizzo: ITPT - AGRARIA, AGROALIMENTARE E AGROINDUSTRIA
ARTICOLAZIONE PRODUZIONI E TRASFORMAZIONI
Tema di: PRODUZIONI VEGETALI

Il candidato svolga la prima parte della prova e risponda a due tra i quesiti proposti nella
seconda parte.

PARTE PRIMA
Al fine di gestire in modo adeguato il processo produttivo, identificando ed applicando le corrette
metodologie colturali e valorizzando gli aspetti qualitativi, la concimazione rappresenta un
momento di fondamentale importanza per garantire un adeguato ed equilibrato sviluppo della pianta
e migliorare efficienza produttiva e qualità del prodotto.
Il candidato, dopo aver scelto una coltura arborea o arbustiva di propria conoscenza, tratti i principi
alla base di una corretta concimazione, individuando le tipologie, gli elementi principali, le epoche
di somministrazione e le possibili alternative alla concimazione tradizionale.

PARTE SECONDA
1.

La pratica della concimazione nelle produzioni biologiche.

2.

Tempi e scopi della potatura verde.

3.

Si definiscano gli interventi necessari per una corretta gestione del suolo nel caso preso in
esame nella prima parte, anche alla luce di esperienze extrascolastiche del candidato.

4.

La meccanizzazione dell’arboreto.

____________________________
Durata massima della prova: 6 ore.
È consentito soltanto l’uso del dizionario italiano e di calcolatrici non programmabili.
Non è consentito l’uso di manuali tecnici e/o prontuari e altri dispositivi elettronici.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

