Ministero dell’Istruzione dell’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITLG – TRASPORTI E LOGISTICA
ARTICOLAZIONE LOGISTICA
Tema di: LOGISTICA
ESEMPIO PROVA
Il candidato, dopo aver letto attentamente, opti per una sola delle due tracce ed affronti la
soluzione del tema e di due quesiti tra i quattro proposti nella traccia selezionata.

TEMA 1
PRIMA PARTE
Vi è stato affidato il compito di analizzare un magazzino avente le seguenti caratteristiche:
 è costituito da 12 corridoi disposti longitudinalmente di lunghezza 32m, composto da 24
scaffalature bifronti con celle da tre posti pallet (euro pallet 800x1200 mm);
 le unità di carico hanno un’altezza massima comprensiva del pallet di 1.5m ed è ammesso
un debordo complessivo su lato lungo del 4% ;
 l’altezza utile del capannone, sottotrave, è di 11,5 m;
 si dispone di carrelli a montante retrattile le cui prestazioni sono così sintetizzabili:
‐

velocità di trasferimento orizzontale con carico: 2,8 m/s;

‐

velocità di trasferimento orizzontale a vuoto: 3 m/s;

‐

velocità di sollevamento forche con carico: 0.35 m/s;

‐

velocità di sollevamento forche a vuoto: 0.4 m/s;

‐

velocità di discesa forche: 0.43 m/s

‐

tempi fissi per ogni missione di prelievo o stoccaggio = 67 s

Assumendo che il punto ( I/O) di ingresso e di uscita del magazzino sia al centro del fronte
dell’area di stoccaggio stimare:
a. il valore minimo dell’altezza di sollevamento delle forche per i carrelli da utilizzare per la
movimentazione all’interno del magazzino che consenta di sfruttare completamente lo
spazio a disposizione;
b. il Coefficiente di Utilizzazione Superficiale CUS e la potenzialità ricettiva dell’intera area
di stoccaggio ;
c. il numero di carrelli necessari per ottenere una potenzialità di movimentazione di
80pallet/h utilizzando cicli semplici e considerando un coefficiente di utilizzazione dei
carrelli di circa 85%.
Si consideri che la politica di stoccaggio adottata sia a “posti condivisi” con equiprobabilità di
accesso ai vani e che le missioni siano al 50% di immissione e al 50% di prelievo.
Il candidato scelga e indichi in modo esplicito tutti i parametri e le assunzioni dimensionali
necessari per la soluzione.

SECONDA PARTE
1)
–

Si determini il valore della potenzialità di movimentazione raggiungibile nelle ore di punta

–

Si calcoli il costo medio di ogni missione (prelievo/carico) considerando un costo orario di
17,50€/h comprensivo di costi per la manodopera e per l’ammortamento carrelli.

–

Si valuti se, ed eventualmente quanto, varia il numero di carrelli necessari per ottenere
quanto richiesto al punto c. del Tema A, nel caso il punto di accesso all’area di stoccaggio
I/O sia posizionata ad una delle estremità del fronte.

2)
Nelle baie di carico del Consorzio XXXXLOGISTIC ogni giorno sono allestiti per essere
spediti il giorno successivo 180 “groupage” ognuno di questi è costituito mediamente di 50
codici diversi. Ogni codice può avere una diversa quantità. Considerando un errore di quantità
all’interno di un codice di un groupage come “difetto”:
A) Individuare la numerosità del campione da prelevare, i numeri di accettazione e rifiuto
nel caso sia applicato un controllo per attributi secondo la norma UNI ISO 2859-1 con
un piano di controllo generale con livello ordinario, campionamento semplice,
LQA=0,4.
B) Discutere l’opportunità di applicare un LQA differente.
Allegate tabelle della norma UNI ISO 2859 necessarie allo svolgimento dell’esercizio
(versione 1999 perché disponibile gratuita in internet).
3)
Per i seguenti Incoterms, il candidato descriva quando terminano Responsabilità e Costi per il
venditore e quando l’acquirente se ne prende carico:
– CFR
– DAT
– FOB
– DDP
4)
Elencare le figure professionali coinvolte nell’attuazione delle norme contenute nel DLgs.
81/08 (Testo Unico per la Sicurezza negli Ambienti di Lavoro) e spiegare i compiti, doveri e
responsabilità di almeno una di esse.

TEMA 2
PRIMA PARTE
Al responsabile della logistica dell’azienda XXYY è stato chiesto di valutare le scorte ed il
costo totale atteso annuale di stoccaggio relativi a due diverse supply chain così costituite:
Scenario 1: Factory che rifornisce un centro di distribuzione che a sua volta rifornisce 4
rivenditori che servono altrettanti mercati.
Il Lead Time Factory→CEDI è certo e pari a 2 giorni;
Il Lead Time CEDI→Rivenditore è in media di 3 giorni con una deviazione standard di 1
giorno
Scenario 2: Factory che rifornisce 2 centri di distribuzione che riforniscono ciascuno 2
rivenditori.
Il Lead Time Factory→CEDI è certo e pari a 1 giorno;
Il Lead Time CEDI→Rivenditore è certo e pari a 3 giorni
Dopo aver rappresentato graficamente i modelli delle due supply chain, esaminare i due scenari
di catena di distribuzione allo scopo di quantificarne i benefici nella gestione del magazzino
In particolare:
Considerate le scorte on-hand ai centri di distribuzione e ai rivenditori, determinare quale
scenario richiede minore scorta totale media
Determinare quale è la differenza in termini di costo totale di stoccaggio annuale.
DATI:
costo unitario del prodotto

c = 300 €/pz

costo unitario di immagazzinamento annuale

h= ixc = 34% del costo del prodotto

livello di servizio desiderato

 = 97.5%

costo fisso di emissione dell’ordine

Ce=135€

domanda media attesa ad ogni rivenditore

Dm=130pz/g

deviazione standard della domanda ad ogni rivenditore D = 25
Politica di gestione delle scorte sia presso i rivenditori che presso i CEDI: fixed order quantity
Si supponga che i CEDI siano a conoscenza della domanda stimata di ciascun mercato
Le domande sono da considerarsi statisticamente indipendenti
Considerare un anno lavorativo di 6gg/sett per 48sett/anno

SECONDA PARTE
1)
Relativamente al TEMA B, il candidato rediga un’analisi qualitativa dei risultati ottenuti
2)
Il candidato illustri le problematiche relative al trasporto su strada di merci pericolose
3)
Una società di trasporto operante negli aeroporti di Milano Malpensa, Roma Fiumicino e Bari
Palese ha disposizione rispettivamente 12,10, 8 container aerei e riceve ordini da imprese
industriali di Torino, Bologna, Firenze, Napoli e Palermo per trasferimento delle merci
attraverso container aerei, rispettivamente nelle seguenti quantità 8,7,5,3,7.
Essendo i costi unitari in euro nell’ordine:
C11 = 140 C12 = 210
C21 = 715 C22 = 380
C31 = 1021 C32 = 671

C13 = 272 C14 =298 C15 = 785
C23 = 539 C24= 217 C25 = 277
C33 = 756 C34 = 737 C35 = 322

Stabilire le rispettive consegne al minor costo e calcolare il costo totale del trasporto
4)
Elencare le figure professionali coinvolte nell’attuazione delle norme contenute nel DLgs.
81/08 (Testo Unico per la Sicurezza negli Ambienti di Lavoro) e spiegare i compiti, doveri e
responsabilità di almeno una di esse.

___________________________
Durata massima della prova: 6ore
È consentito l’uso di tavole numeriche, manuali tecnici, calcolatrici non programmabili, schede tecniche ed estratti
di tabelle relative alla normativa

