ISTITUTI TECNICI Settore TECNOLOGICO
Indirizzo “CHIMICA, MATERIALI E BIOTECNOLOGIE”
Articolazione “BIOTECNOLOGIE SANITARIE”
ESEMPIO SECONDA PROVA di “IGIENE, ANATOMIA, FISIOLOGIA E PATOLOGIA

Valori di beta HCG in gravidanza

Nella tabella 1 è riportato l'andamento dei valori della
gonadotropina corionica (beta HCG) sierica durante la
gravidanza. Tale ormone è presente a livelli molto bassi nei
sieri delle donne non in gravidanza ed aumenta
rapidamente nelle prime due settimane dopo il
concepimento.
Dopo il parto il livello di beta HCG ritorna a valori non
rilevabili.

Tabella 1

PRIMA PARTE
Il candidato
1. Analizzi la tabella e spieghi il significato dell'andamento della concentrazione sierica della beta HCG
nelle diverse fasi gestazionali.
2. Esamini la funzione svolta dalla beta HCG durante le diverse settimane di gestazione e le strutture
coinvolte nella sua produzione.
3. Descriva lo sviluppo embrionale dalla 4° alla 12° settimana di gestazione.
4. Prenda in considerazione l'amniocentesi, sottolineandone il significato diagnostico e i possibili rischi
correlati.

SECONDA PARTE

Il candidato
1. Descriva l'anatomia e la fisiologia dell'utero. Analizzi inoltre una patologia degenerativa a carico
dell'organo e le modalità in uso per una sua diagnosi precoce.
2. Dopo aver classificato le mutazioni genetiche, responsabili di molte patologie diagnosticabili con i
test prenatali, prenda in esame un esempio di mutazione puntiforme a sua scelta.
3. Descriva anatomia e fisiologia del pancreas endocrino e patologie correlate ad una sua disfunzione.
4. Esamini il meccanismo della trasmissione sinaptica, l'azione dei neurotrasmettitori e le modalità
con cui le sostanze stupefacenti esercitano il proprio effetto.

Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano–lingua del paese di provenienza) per i candidati di madrelingua non
italiana.
Non è consentito lasciare l’Istituto prima che siano trascorse 3 ore dalla dettatura del tema.

ISTITUTI TECNICI Settore TECNOLOGICO
Indirizzo “CHIMICA, MATERIALI E BIOTECNOLOGIE”
Articolazione “BIOTECNOLOGIE SANITARIE”
ESEMPIO DI SECONDA PROVA di “IGIENE, ANATOMIA, FISIOLOGIA E PATOLOGIA”
Premessa
".....Nel mondo, il tumore della cervice uterina è il secondo tumore più frequente nella popolazione
femminile.. Il carcinoma della cervice uterina è il primo cancro ad essere riconosciuto dall’Organizzazione
Mondiale della Sanità come totalmente riconducibile ad un agente infettivo.....I risultati degli studi di
sorveglianza epidemiologica sono di difficile interpretazione, a causa dei diversi programmi di prevenzione
e di trattamento delle lesioni precoci nelle diverse aree geografiche.... Attualmente, i programmi di
screening producono una diminuzione dell’incidenza del tumore della cervice..."
cit. da Ministero della Salute (Schiffman MH, Hildesheim A. Cervical Cancer. In:Schottenfeld D, Fraumeni JF editors. Cancer
epidemiology and prevention. 3rd Oxford: Oxford University Press 2006; 1044-67)

PRIMA PARTE
Il candidato
1. Commenti le affermazioni sopra riportate alla luce delle sue conoscenze sull'epidemiologia del
carcinoma della cervice uterina.
2. Descriva la struttura dell'utero e analizzi le alterazioni morfo-strutturali correlate alla presenza della
patologia degenerativa in esame.
3. Prenda in esame le caratteristiche dell'agente infettivo responsabile della malattia e gli eventuali fattori
di rischio.
4. Descriva le modalità di diagnosi e gli interventi di prevenzione primaria, secondaria e terziaria
attualmente in uso.
SECONDA PARTE
Il candidato
1. Progetti un intervento di educazione sanitaria relativo al tumore alla mammella, che rappresenta il
tumore più frequente nel sesso femminile.
2. Prenda in esame le malattie infettive a trasmissione sessuale e descriva eziologia e quadro clinico di
una patologia a scelta.

3. Dopo aver classificato le mutazioni genetiche, responsabili di molte patologie diagnosticabili con i
test prenatali, prenda in esame un esempio di mutazione puntiforme a sua scelta.
4. Descriva anatomia e fisiologia del pancreas endocrino e l'eziopatogenesi del diabete.

Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario bilingue (italiano–lingua del paese di provenienza) per i candidati di
madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

