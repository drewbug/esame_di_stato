SIMULAZIONE DI PROVA SCRITTA
ESAME DI STATO DI ISTITUTO TECNICO 2014/15
Indirizzo: INFORMATICA E TELECOMUNICAZIONI (Nuovo ordinamento)
Articolazione:

INFORMATICA

Tema di: INFORMATICA
Tipologia C
Il candidato svolga la prima parte della prova e risponda ad almeno due tra i quesiti proposti nella
seconda parte

Prima Parte
Il Consorzio di un Formaggio Tipico riunisce più di 400 produttori, sparsi nella zona di produzione.
Il Consiglio del Consorzio decide di operare un forte rinnovamento tecnologico al duplice scopo di
monitorare al meglio la raccolta di latte e la produzione del formaggio, nonché avere un sito di
riferimento che permetta al pubblico di cercare, identificare e 'visitare' virtualmente i vari caseifici.
A tale scopo intende realizzare un sistema informativo automatizzato che, per ogni caseificio,
raccolga giornalmente i dati relativi alla quantità di latte lavorata, a quella impiegata nella
produzione di formaggio, alla quantità di forme prodotte e al numero di quelle vendute. Per
ciascuna forma venduta interessa conoscere la stagionatura raggiunta (12, 24, 30 o 36 mesi), nome e
tipo dell’acquirente (grande distribuzione, grossisti, ecc.) e se è di prima o di seconda scelta (forma
con difetti di produzione). Tali informazioni vengono inserite direttamente dai caseifici a fine
giornata, mediante accesso ad un’area riservata dell’interfaccia Web del sito del consorzio.
Ciascun caseificio ha un codice numerico di 4 cifre col quale vengono marchiate le forme, sulle
quali viene anche apposta la data di produzione (mese ed anno) ed il numero progressivo all’interno
del mese.
Il Consorzio è anche interessato a registrare le informazioni relative ai luoghi di produzione, a
partire dal nome, indirizzo, dati di geolocalizzazione, nome del titolare, ed una serie di fotografie
del caseificio per realizzare un “tour virtuale” .
Il candidato, fatte le opportune ipotesi aggiuntive, sviluppi
1. un’analisi della realtà di riferimento individuando le possibili soluzioni e scelga quella che a
suo motivato giudizio è la più idonea a rispondere alle specifiche indicate
2. lo schema concettuale della base di dati
3. lo schema logico della base di dati
4. la definizione in linguaggio SQL di un sottoinsieme delle relazioni della base di dati in cui
siano presenti alcune di quelle che contengono vincoli di integrità referenziale e/o vincoli di
dominio, laddove presenti.
5. le seguenti interrogazioni espresse in linguaggio SQL:
a) Visualizzare il numero di forme prodotte da ciascun caseificio tra due date fornite
b) Visualizzare la media del latte lavorato giornalmente nell’anno corrente dai caseifici
provincia per provincia
Durata massima della prova: 6 ore.
È consentito soltanto l’uso di manuali tecnici (references riportanti solo la sintassi, non guide) dei linguaggi utilizzati.
Non è consentito lasciare l’aula prima che siano trascorse 3 ore dall'inizio della prova.

c) Visualizzare i dati del caseificio che ha venduto il maggior numero di forme di prima
scelta in un anno impostato dall’utente
d) Visualizzare l’elenco dei caseifici che, in un certo periodo individuato da due date
fornite dall’utente, hanno venduto meno di 10 forme di seconda scelta
6. il progetto della Home page dell’interfaccia WEB che si intende proporre per la gestione del
DataBase e delle gallerie di immagini dei luoghi di produzione.
7. la codifica in un linguaggio a scelta di un segmento significativo dell'applicazione Web che
consente l'interazione con la base di dati.

Seconda parte
Il candidato (che potrà eventualmente avvalersi delle conoscenze e competenze maturate attraverso
esperienze di alternanza scuola-lavoro, stage o formazione in azienda) risponda ad almeno due
quesiti a scelta tra quelli sotto riportati:
I. In relazione al tema proposto nella prima parte, indichi come intende affrontare la gestione
degli accessi riservati agli operatori dei caseifici per lo svolgimento delle loro funzioni.
II. In relazione al tema proposto nella prima parte, sviluppi la query SQL per calcolare la
percentuale di forme di seconda scelta prodotte annualmente da un certo caseificio (sul
totale delle forme da lui prodotte annualmente).
III. Illustri, anche servendosi di esempi, il concetto di “vista” in una base di dati.
IV. Descriva le tipologie di linguaggi utilizzate in un DBMS.

Durata massima della prova: 6 ore.
È consentito soltanto l’uso di manuali tecnici (references riportanti solo la sintassi, non guide) dei linguaggi utilizzati.
Non è consentito lasciare l’aula prima che siano trascorse 3 ore dall'inizio della prova.

