ISTITUTO TECNICO Settore TECNOLOGICO
Indirizzo: SISTEMA MODA
Articolazione: TESSILE, ABBIGLIAMENTO E MODA
ESEMPIO DI SECONDA PROVA di “IDEAZIONE, PROGETTAZIONE E
INDUSTRIALIZZAZIONE DEI PRODOTTI MODA”

Il candidato, a seconda che nell’ambito delle abilità e conoscenze previste dalle linee
guida abbia approfondito la progettazione di tessuti a fili rettilinei, di tessuti a
maglia o di confezione, scelga il tema 1, il tema 2 o il tema 3.
TEMA 1
TESSUTI A FILI RETTILINEI
PRIMA PARTE
Il candidato, a seconda che nella Progettazione dei tessuti a fili rettilinei abbia
approfondito gli aspetti connessi ai tessuti a licci o ai tessuti Jacquard, scelga
l’opzione A o l’opzione B
Opzione A
Stilmoda, un’azienda di confezioni, produttrice di una griffe di target giovane e con
elevato contenuto moda, ha inserito nella collezione A/I 2016/2017, ispirata al tema
“country- folk” , due modelli di capospalla femminile, prodotti con lo stesso tessuto, ma
ciascuno in una diversa variante di colore:
- una giacca corta
- un ampio giaccone ¾
Il tessuto scelto è un tinto in filo in pura lana lambswool cardata, leggermente follato,
Si richiede al candidato:
1 - di ideare una cartella colori, di almeno 10 colori adatta al target e allo stile
vestimentale citati;

2 - di eseguire i calcoli necessari a stabilire l’allestimento del telaio per la
produzione del tessuto, che verrà eseguito con filato di lana Nm 30/2 ordito e
trama, con armatura batavia da 4, con un Raccorciamento d’ordito pari a 16%, un
rientro del 12% e una perdita del 4%.
Le altezze relative al tessuto finito e a telaio (Hpe), escluse le cimosse, sono
rispettivamente cm 150 e cm 188.
Si prevede di usare un pettine passato a 4 fili per dente, con una riduzione in
pettine di 20 fili/cm.
Stimando un peso teorico di 480 g/m si richiede:









Il pettine usato (pu).
il calcolo dei fili effettivi di ordito.
la percentuale di restringimento del tessuto.
il calcolo delle riduzioni di ordito e trama su tessuto finito espressi in fili/cm e
trame/cm
il numero dei licci necessari ad eseguire l’intreccio con il relativo numero di
maglie/liccio
il calcolo dei colpi/m.
il calcolo delle occorrenze di filato (peso divisore) necessarie a produrre un
metro di tessuto e il peso finito.
Illustrare con un bozzetto i due modelli citati dal tema, con tecnica grafica a
piacere.

Opzione B
Una tessitura jacquard riceve un ordine per la fornitura di tessuti doppia faccia di trama
alternato a tre effetti da impiegare per tessuti per arredamento.
I motivi dovranno essere astratti, di linee curve intrecciate a creare forme organiche
stilizzate, in riferimento a una rivisitazione di produzione di artisti degli anni intorno al
1930.
La scelta degli accostamenti colore è libera.
Si utilizzeranno due serie di filati di trama a più colori a rid. 1:1 per ottenere un effetto
puro e due effetti misti.
Caratteristiche del tessuto:
peso finito: 1000g/ml.
h. finita: cm. 210
riduzione ordito di tessuto finito: 16 fili/cm.
titolo ordito finito: Nm 20/2
titolo trama finito: Nm 8
raccorciamento ordito 10%
restringimento trama 8%
perdita di peso 8%
rapporto di disegno cm. 17.5
utilizzo di jacquard 600

Il Candidato, dopo aver ricavato i dati relativi alla montatura della macchina, nel
rispetto di quanto imposto, dovrà:
-realizzare il bozzetto del minimo rapporto di disegno con la ripetizione dello stesso
nelle due direzioni, utilizzando la tecnica a tempera, coerente con i colori scelti;
-eseguire manicotti e profili significativi delle armature;
-definire carta tecnica, corde, passi della messa in carta e nota di lettura al
disegnatore;
-eseguire un frammento di messa in carta comprendente tutti gli effetti.

SECONDA PARTE
Il candidato scelga almeno due tra i quesiti proposti e sviluppi gli argomenti richiesti in
forma libera.
1. Elencare le fasi che costituiscono la filiera del tessile – abbigliamento con una
sintetica descrizione di ciascuna fase in termini di processo produttivo,
macchinari e semilavorati.
2. La storia della moda del XX Secolo fa solitamente riferimento a scansioni
decennali (es. moda anni ’20, ’30, ecc.): descrivere i principali mutamenti
avvenuti nel corso di un decennio scelto a piacere, del XX Secolo.
3. Descrivere le differenze sostanziali tra tessuti prodotti con telai a licci e con telai
Jacquard in termini di progettazione, produzione e utilizzo.
4. Elencare le fasi di progettazione e realizzazione di una collezione di tessuti

TEMA
MAGLIERIA
PRIMA PARTE
Un’azienda, orientata al mercato giovane, intende puntare per il proprio campionario
della stagione P/E 2016 sulle tematiche emerse dall’EXPO 2015.

Il tessuto Jacquard, sarà realizzato su una macchina circolare bifrontura minijack,
avente le seguenti caratteristiche tecniche:
Finezza 12 E
Cadute 84
Sottoaghi 48 + 1 livelli di selezione da disporre in diagonale o a specchio
•

Il candidato, prima di procedere all’elaborazione di un disegno, definisca la
tipologia di prodotto, specifichi e motivi le scelte in relazione al trend e al target.

•

Il candidato esegua il progetto di un bozzetto ripetuto quattro volte, così da
controllare la continuità dei motivi di disegno.

•

Il motivo di disegno, composto da tre colori ed eseguito a tempera, dovrà
comprendere una variante colore.

•

Il candidato, infine, esegua il necessario studio tecnico-grafico comprendente:
−

Messa in Carta completa

−

Profili di quattro ranghi di disegno, prevedendo l’esecuzione in Jacquard
pesante con rovescio a effetto puntinato

−

La lettura per la messa in macchina di due passi di Messa in Carta.

SECONDA PARTE
Il candidato scelga almeno due tra i quesiti proposti e sviluppi gli argomenti richiesti in
forma libera.
1. Definisci le tipologie di rovescio in un tessuto jacquard a costa.
2. Descrivi le caratteristiche della maglia a costa.
3. Spiega le caratteristiche della maglia incrociata (interlock).
4. Classifica i tessuti a maglia in trama.

TEMA 3
CONFEZIONE
PRIMA PARTE
Il candidato prenda in considerazione il processo di progettazione di una collezione di
capi femminili o maschili per la stagione P/E 2015.
Il target al quale si rivolge la collezione è tra i 20 e i 30 anni, di livello medio-alto.
Uno dei temi presenti nella collezione è “ORIENTALISMO”.
 Il candidato dovrà interpretare in modo originale i contenuti del tema ed elaborare
almeno 4 proposte di outfit ispirate allo stile indicato, da disegnare e colorare con
tecnica a scelta.
 Il candidato dovrà in seguito scegliere uno dei capi disegnati e svilupparne la
modellatura in taglia base, completa di tutte le sue parti fino al controllo e
industrializzazione del modello, secondo il metodo utilizzato durante il corso di studi.
La prova potrà essere sviluppata con metodo manuale oppure con l’ausilio di software
dedicati, qualora predisposti dall’Istituto sede di esame.

SECONDA PARTE
Il candidato scelga almeno due tra i quesiti proposti e sviluppi gli argomenti richiesti in
forma libera.
1. Individua le coordinate stilistiche e i riferimenti storico-culturali che definiscono il
tema proposto, con particolare attenzione alle linee, volumi, tessuti e colori che lo
caratterizzano.
2. Per visualizzare il concept di un tema della collezione si utilizza uno strumento di
comunicazione definito mood-board. Spiega in cosa consiste e come lo avresti
realizzato con riferimento al tema proposto.
3. Spiega il processo di pianificazione di una nuova collezione indicando tutti i passaggi
necessari, la tempistica e le professionalità coinvolte.
4. Descrivi lo stile che caratterizza la storia del costume degli anni Cinquanta del
Novecento, con particolare riferimento alle diverse tendenze presenti nella società e
alle icone di stile che contraddistinguono il periodo.
Durata massima della prova: 8 ore
E’ consentito l’uso di tabelle tecniche e di calcolatrici.
Non è consentito lasciare l’aula prima che siano trascorse 3 ore.

