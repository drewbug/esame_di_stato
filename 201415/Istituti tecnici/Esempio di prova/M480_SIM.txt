Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITMM – MECCANICA, MECCATRONICA ED ENERGIA
ARTICOLAZIONE MECCANICA E MECCATRONICA
Tema di: DISEGNO, PROGETTAZIONE E ORGANIZZAZIONE INDUSTRIALE
ESEMPIO PROVA
Il candidato svolga la prima parte della prova e risponda a due tra i quesiti proposti nella
seconda parte.

PRIMA PARTE
Lo schema sotto rappresentato si riferisce ad un albero in acciaio 16NiCr4 su cui risulta calettata
una puleggia a gole trapezoidali in ghisa del diametro di 300mm e del peso di 400N.
La puleggia, sottoposta a due tiri T1 = 1500N e T2 = 600N, compie 900giri al minuto e serve ad
azionare un agitatore meccanico che lavora 16 ore al giorno.
Assumendo opportunamente i dati mancanti si chiede al candidato di:
A. dimensionare l’albero sviluppandone il disegno esecutivo completo dopo aver scelto i sistemi

di calettamento e fissaggio della puleggia, quelli di bloccaggio del cuscinetto e quanto altro si
ritiene opportuno. Il disegno deve contenere tutti gli elementi necessari alla sua funzionalità,
nonché la quotatura completa, le tolleranze e gradi di lavorazione;
B.

effettuare il dimensionamento della puleggia impostando il suo ciclo completo di lavorazione
con indicazione della successione delle fasi, degli utensili, degli attrezzi e strumenti di misura
utilizzati.

300

Ø300

100

MOTORE
ELETTRICO
GIUNTO CUSCINETTO

T2=600N

Fp=400N

T1=1500N

SECONDA PARTE
1. Si esegua il ciclo di lavorazione dell’albero determinando la potenza massima necessaria per le
lavorazioni alle macchine utensili il cui rendimento medio sia pari a 0,8.
2. Si calcoli il fabbisogno di materiale per una produzione di 300 pulegge, scegliendo il tipo di
ciclo produttivo più opportuno.
3. Si imposti il lay-out dell’area produttiva dell’organo meccanico oggetto del ciclo di
lavorazione, dopo aver individuato il numero di macchinari necessari, nonché il personale
occorrente, sulla base della possibilità di optare per un ciclo lavorativo di 8 o 16 ore. Si esegua
altresì il disegno della disposizione planimetrica derivante dall’impostazione del reparto scelto.
4. Il candidato, nell’impostazione del sistema produttivo considerato, faccia un riferimento critico
ad esempi organizzativi da lui osservati durante esperienze fatte direttamente o acquisite in
stages aziendali o nell’ambito dell’alternanza scuola-lavoro.

Durata massima della prova ore 8
E’ consentito soltanto l’uso di manuali tecnici e di calcolatrici non programmabili

