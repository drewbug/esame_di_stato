ISTITUTI TECNICI

Simulazione seconda prova

settore ECONOMICO

ESAME DI STATO DI ISTITUTO TECNICO Settore ECONOMICO
Indicazioni relative agli Esempi di prova
La tipologia di prove relative agli esempi presentati si caratterizza in una logica di continuità con le
prove dei precedenti percorsi formativi confluiti nell’Istruzione Tecnica Settore Economico a
conferma dell’evoluzione delle sperimentazioni in ordinamenti e nell’attuale riordino.
Tutto ciò è confermato dalle prove assegnate negli anni precedenti che già prevedevano tipologie
quali quelle indicate dalla Circolare Ministeriale n. 758 del 29/1/2015.
Gli esempi di prove proposti sono stati elaborati partendo dall’utilizzo della prima tipologia prevista
dalla citata circolare: “Analisi di testi e documenti economici attinenti al percorso di studio”. In
particolare il documento da analizzare è rappresentato dalla Nota integrativa al Bilancio di una
s.p.a. da cui sono stati tratti alcuni stralci.
È da sottolineare come uno stesso testo possa essere utilizzato per costruire esempi di prove relativi
a percorsi operativi di diversa difficoltà graduando e calibrando le richieste da formulare agli
alunni.
Nelle ipotesi proposte, infatti, le richieste operative e i quesiti risultano diverse tra la proposta per
l’indirizzo Amministrazione, Finanza e Marketing e l’articolazione Relazioni Internazionali e
Marketing. Ciò è dovuto al minor numero di ore di Economia aziendale e geo-politica rispetto a
quelle di Economia aziendale dell’indirizzo Amministrazione, Finanza e Marketing nonostante la
coincidenza di alcune competenze, abilità e conoscenze.
Per quanto riguarda la struttura della simulazione dell’articolazione Sistemi Informativi Aziendale
questa risulta coincidente per impostazione e richieste all’indirizzo Amministrazione, Finanza e
Marketing in quanto le competenze, le abilità e le conoscenze del quinto anno scelte come oggetto
della simulazione operativa coincidono.

ISTITUTI TECNICI

settore ECONOMICO

Simulazione seconda prova

ESAME DI STATO DI ISTITUTO TECNICO Settore ECONOMICO
Indirizzo: “AMMINISTRAZIONE, FINANZA E MARKETING”
e Articolazione: “SISTEMI INFORMATIVI AZIENDALI”
ESEMPIO DI SECONDA PROVA di “ECONOMIA AZIENDALE”
PRIMA PARTE
Stralcio tratto dalla Nota integrativa al bilancio di Alfa spa, impresa industriale operante nel settore
tecnologico, al 31/12/2014.


Nota integrativa al bilancio 31/12/2014 – art. 2427 c.c.
……………………



Movimenti intervenuti nel Patrimonio netto
Descrizione
Capitale
Riserva
sociale
legale
Valori all’01/01/2014
3.000.000
112.000
Utile accantonato a riserva
7.940
Dividendi pagati agli azionisti
Utile dell’esercizio 2014
Valori al 31/12/2014
3.000.000
119.940

Riserva
straordinaria
220.000
15.860

235.860

Utile
dell’esercizio
158.800
-23.800
-135.000
162.000
162.000

Totale
3.490.800
-135.000
162.000
3.517.800

 Movimenti intervenuti nelle immobilizzazioni immateriali
Immobilizzazioni immateriali
Costo originario
Fondo ammortamento
Costi di ricerca, di sviluppo e pubblicità
60.000
24.000
Ammortamento
12.000
Valore di bilancio al 31/12/2014
60.000
36.000

Valore di bilancio
36.000

 Movimenti intervenuti nelle immobilizzazioni materiali
Immobilizzazioni immateriali
Costo originario
Fondo ammortamento
Terreni e fabbricati (*)
2.000.000
1.024.000
Ammortamento
42.000
Valore di bilancio al 31/12/2014
2.000.000
1.066.000

Valore di bilancio
976.000

Impianti e macchinari
Acquisto (in data 01/07)
Vendita (in data 01/07)
Ammortamento
Valore di bilancio al 31/12/2014
(*) valore del fabbricato 1.400.000 euro


4.258.000
+700.000
-450.000
4.508.000

24.000

934.000

1.916.000

2.342.000

-315.000
657.604
2.258.604

2.249.396

……………………

Il candidato, dopo aver analizzato le tabelle della Nota integrativa, tragga i dati necessari per
ricostruire lo Stato patrimoniale e il Conto economico di Alfa spa e proceda alla redazione dei due
documenti secondo quanto prescritto dal Codice Civile.

ISTITUTI TECNICI

Simulazione seconda prova

settore ECONOMICO

SECONDA PARTE
Il candidato scelga due dei seguenti quesiti e presenti per ognuno le linee operative, le motivazioni
delle soluzioni prospettate e la produzione dei relativi documenti, ove richiesto.
1. L’informazione sulla situazione economica, finanziaria e patrimoniale di Alfa spa richiede la
determinazione di indicatori utili alla predisposizione di una relazione. Redigere il report dal
quale si evidenzia l’analisi economica del bilancio di Alfa spa al 31/12/2014.
2. L’informazione sulla situazione finanziaria di Alfa spa al 31/12/2014 richiede il ricorso alla
elaborazione del Rendiconto finanziario così come indicato dai Principi contabili. Redigere il
report dal quale si evidenzia l’analisi dei flussi finanziari relativi al bilancio di Alfa spa al
31/12/2014 ricorrendo alla predisposizione del Rendiconto finanziario delle variazioni del
Patrimonio circolante netto.
3. Il passaggio dal reddito di bilancio al reddito fiscale richiede l’applicazione delle disposizioni
contenute nel TUIR in merito ai componenti negativi e positivi di reddito. Individuare i
componenti del reddito che possono originare variazioni fiscali in aumento e in diminuzione.
Successivamente determinare il reddito imponibile IRES di Beta spa per l’esercizio 2014
considerando che l’azienda ha rilevato un utile lordo di 46.800 euro e che sono realizzate
variazioni fiscali originate da:
 plusvalenze
 svalutazione crediti
 ammortamenti
 manutenzioni e riparazioni.
4. Gamma spa, impresa industriale riceve, nell’esercizio 2014, la richiesta di una fornitura di
60.000 unità del prodotto GFDR65 a un prezzo ridotto rispetto all’attuale prezzo di vendita. La
struttura produttiva interna, attualmente non interamente utilizzata, non consente la
realizzazione dell’intera produzione aggiuntiva. Analizzare la situazione aziendale e redigere il
report dal quale emerga la soluzione ritenuta economicamente più conveniente per soddisfare la
richiesta valutando la possibilità di:
- esternalizzare interamente la produzione aggiuntiva
- acquisire impianti e assumere personale per realizzare internamente la maggiore produzione
- realizzare al proprio interno parte della produzione, sfruttando la capacità produttiva residua,
ed esternalizzare la produzione mancante.

Dati mancanti opportunamente scelti.

______________
Durata della prova sei ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
Non è consentito lasciare l’Istituto prima che siano trascorse tre ore dalla dettatura del tema.

