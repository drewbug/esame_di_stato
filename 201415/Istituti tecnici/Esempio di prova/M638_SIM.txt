Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITBA – CHIMICA, MATERIALI E BIOTECNOLOGIE
ARTICOLAZIONE BIOTECNOLOGIE AMBIENTALI
Tema di: BIOLOGIA, MICROBIOLOGIA E TECNOLOGIE DI CONTROLLO AMBIENTALE
ESEMPIO PROVA
Il candidato svolga la prima parte della prova e risponda a due tra i quesiti proposti nella seconda
parte.

PRIMA PARTE
Un suolo è stato contaminato da idrocarburi alifatici e aromatici semplici fino all’acqua della falda
sottostante. Il candidato ipotizzi un possibile intervento di recupero ambientale seguendo le
indicazione dei seguenti punti:
1) illustri le analisi chimico-fisiche che ritiene di dover effettuare sui campioni prelevati per
identificare gli inquinanti presenti e determinare le caratteristiche del suolo quali: densità,
permeabilità, granulometria; umidità, pH, potenziale ossido-riduttivo, carbonio organico e
carbonio totale, COD, BOD, tipologia ed entità della popolazione microbica.
2) Individui le modalità di applicazione delle tecnologie di risanamento più adatte e sostenibili
e la loro fattibilità.

SECONDA PARTE
1) Il candidato illustri il ruolo dell’analisi del BOD e del COD in funzione della scelta aerobia
e/o anaerobia dell’intervento di biorisanamento illustrato nella prima parte.
2) Il candidato illustri il significato dei seguenti termini tecnici relativi all’inquinante:
biodegradabile, recalcitrante, permanente.
3) Il candidato, descriva i processi di bioaccumulazione e biomagnificazione.
4) Il candidato, dopo aver dato una breve definizione di “ microrganismi geneticamente
modificati” (MGM), illustri quali problemi pone l’introduzione nell’ambiente di tali
organismi.

_______________________
Tempo massimo per la prova: 6 ore

