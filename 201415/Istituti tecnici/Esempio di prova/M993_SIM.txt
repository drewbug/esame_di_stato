Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: ITCA – COSTRUZIONI, AMBIENTE E TERRITORIO
Tema di: PROGETTAZIONE, COSTRUZIONI E IMPIANTI
ESEMPIO PROVA
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
In una vasta area pianeggiante si desidera realizzare un’opera edilizia con la finalità di creare un luogo
di aggregazione per gli abitanti in cui la vita culturale e sociale si possano organicamente integrare.
Partendo da questa considerazione, il candidato proponga una idea-progetto che orienti le scelte di
utilizzazione del lotto verso la valorizzazione delle relazioni sociali e la qualità della vita ed in questo
contesto sviluppi uno dei seguenti temi:
 Progetto di un centro sociale ricreativo per anziani composto da:










Ingresso/atrio/informazioni e servizi igienici per il pubblico
locale/i per Direzione/Segreteria con servizi igienici per il personale
Sala TV
Spazio a disposizione per giochi sedentari
Spazio polifunzionale di incontro per attività varie
Sala lettura
Bar/caffetteria con possibilità di estensione all’aperto nelle stagioni opportune
Nello spazio aperto dovranno collocarsi almeno 2 campi da bocce (18x4)

Progetto di un centro culturale composto da:








Ingresso/atrio e servizi igienici per il pubblico
Zona amministrazione con servizi igienici per il personale
Sala lettura con scaffali a giorno:
Sala audiovisivi
Sala riunioni/conferenze
Piccola caffetteria con affaccio esterno
All’esterno si dovrà prevedere uno spazio progettato per spettacoli all’aperto.

Il candidato fissi a suo giudizio il contesto ambientale, l’estensione del lotto (con relativa
conformazione, orientamento ed eventuale dislivello), l’indice di fabbricabilità fondiaria ed ogni altro
dato da lui ritenuto necessario oppure utile per la redazione del progetto (tipo di struttura, tipo di
copertura etc).
Si richiede al candidato di illustrare la propria soluzione progettuale con piante, almeno un prospetto ed
una sezione significativa ricorrendo alle scale di rappresentazione che riterrà più opportune. Gli
elaborati dovranno comunque essere tali da consentire di leggere con chiarezza impianto distributivo e
schema strutturale.

SECONDA PARTE
Il candidato dovrà sviluppare almeno due dei seguenti quesiti:
1) Ipotizzando di costruire l’opera progettata attraverso l’esecuzione di un appalto, il candidato predisponga
il documento con il quale si quantificano i materiali da utilizzare per la sua realizzazione.

2) Il candidato fornisca indicazioni sulle scelte strutturali adottate con annotazioni anche schematiche sulle
procedure di calcolo per il dimensionamento/verifica di un elemento strutturale presente nella ideaprogetto.

3) Il candidato delinei l’epoca e lo stile architettonico dell’opera indicata schematicamente in figura,
indicandone gli elementi principali e la corrispondenza sulla figura stessa.

4) Il candidato definisca i principali parametri urbanistici applicati alla progettazione.

__________________________________________

Durata massima della prova ore 8,00.
L’elaborato scritto-grafico potrà essere redatto a mano libera, con l’ausilio di righe e squadre, oppure con l’ausilio del CAD
(o programmi di grafica computerizzata equivalenti), ma comunque eseguito in scala.
È consentito l’uso del manuale del geometra, di manuali tecnici e di calcolatrice non programmabile.

