Esame di Stato di Istituto Tecnico – Settore Tecnologico
Indirizzo Elettronica ed Elettrotecnica – Articolazione “Elettrotecnica” (ITET)
Esempio di seconda prova di Tecnologie Progettazione Sistemi Elettrici ed Elettronici

Prima Parte
In un negozio di generi alimentari, ubicato al primo piano di un centro commerciale e avente una superficie di
150 m2, sono previste le seguenti utenze, alimentate alla tensione di 400/230 V – 50Hz:


impianto di illuminazione da 35 kW;



due banchi frigo da 10 kW ciascuno;



un banco per surgelati da 30 kW;



un impianto di condizionamento da 15 kW;



apparecchi utilizzatori vari che assorbono una potenza totale pari a 12 kW.

Il candidato, dopo aver ipotizzato una idonea disposizione degli utilizzatori e formulato le ipotesi aggiuntive che
ritiene più opportune, individui la collocazione del quadro di distribuzione nel rispetto delle norme di legge e
1. disegni il quadro di distribuzione generale, giustificando i criteri seguiti per la scelta delle caratteristiche
delle apparecchiature adoperate;
2. calcoli la sezione delle linee;
3. valuti gli accorgimenti tecnici per ottenere un adeguato risparmio energetico.

Seconda Parte
Il candidato risponda a due dei seguenti quesiti e presenti per ognuno le linee operative e le motivazioni delle
soluzioni prospettate.

1. Per il trasporto delle merci dal piano terra al negozio di generi alimentari si prevede di installare un
montacarichi di portata pari a 4 kN. Il candidato dimensioni il motore elettrico idoneo a comandare il
montacarichi e individui i dispositivi di protezione da utilizzare.

2. Il candidato disegni lo schema elettrico unifilare di una sottostazione di trasformazione comprensivo di
un gruppo elettrogeno di emergenza e descriva le caratteristiche e le funzioni di tutti i dispositivi
rappresentati.

3. Dai dati delle misure effettuate presso una utenza industriale in BT, alimentata a 400 V - 50 Hz, è stato
tracciato il diagramma di carico giornaliero, riportato in figura. Il valore del fattore di potenza medio
dell’impianto è pari a 0,7.

P(kW)

210
200
190
180
170
160
150
140
130
120
110
100
90
80
70
60
50
40
30
20
10
0
1 2 3 4 5 6 7 8 9 10 11 12 13 14 15 16 17 18 19 20 21 22 23 24

t(h)

Il candidato, dopo aver illustrato le diverse soluzioni circuitali previste per il rifasamento, scelga e dimensioni
l’impianto che ritiene più idoneo per rifasare l’utenza, giustificando la soluzione adottata.

4. Il candidato, dopo aver descritto le caratteristiche e le funzioni dei dispositivi presenti nello schema
elettrico rappresentato in figura, lo analizzi e ne spieghi il funzionamento.

