Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP02 – SERVIZI SOCIO-SANITARI
Tema di: PSICOLOGIA GENERALE E APPLICATA
ESEMPIO PROVA

Il candidato sviluppi il tema proposto e risponda a 2 quesiti a scelta tra quelli proposti
PRIMA PARTE

I servizi socio-sanitari e il disagio psichiatrico
"...Alcuni pazienti, specialmente quelli affetti da schizofrenia con rilevanti sintomi negativi,
possono richiedere un trattamento riabilitativo a lungo termine sia in comunità che in strutture
residenziali.
Le aree che devono essere considerate per l'attività riabilitativa sono l'alloggio, le attività della vita
quotidiana, le attività occupazionali, le attività del tempo libero e le abilità sociali.
Attività riabilitative specifiche e attività di socializzazione e di organizzazione del tempo libero,
solitamente in gruppo, vengono svolte presso il centro diurno (CD) o centro sociale, collegato al
CSM (= Centro di Salute Mentale), dove i pazienti si trattengono per alcune ore della giornata.
Attività riabilitative nel settore dell'occupazione sono effettuate dai laboratori protetti (LP), che
consentono ai pazienti con grave disabilità un'occupazione in attività semplici che valorizzano le
residue capacità lavorative e di socializzazione.
Le cooperative di lavoro (CL) si rivolgono invece a pazienti che conservano una certa capacità
produttiva sul piano lavorativo; l'organizzazione della cooperativa garantisce la produttività nei
confronti di chi richiede le prestazioni; il paziente socio partecipa all'attività (e guadagna) in
relazione alle sue attuali capacità e alle fasi della sua malattia.
Alcune strutture residenziali possono svolgere attività sia terapeutica che riabilitativa.
La comunità terapeutica residenziale protetta (CTRP) svolge una funzione terapeutico-riabilitativa,
ma anche educativa; le attività della vita quotidiana e le relazioni tra pazienti e con gli operatori
sono utilizzate per sviluppare la responsabilità e l'autonomia. E' indicata per tossicodipendenti, per
pazienti con disturbi di personalità e per giovani affetti da psicosi.
Le comunità alloggio ("focolare", "casa famiglia", "gruppo appartamento") ospitano pazienti
solitamente psicotici in fase di relativo compenso; la presenza di personale è variabile in base al
diverso grado di autonomia degli utenti. L'obiettivo è di fornire un alloggio normale a persone che
non sono in grado di procurarselo o di mantenerlo da sole, creando anche un ambiente di relazioni
familiari.
Forme particolari di comunità sono le residenze sanitarie assistite (RSA)..." (N.L. BURTON,
Introduzione alla psichiatria, trad. ital. R. Rizzardo, Bologna, Il Mulino, 2009, pp. 61-62).
Il candidato, avvalendosi anche delle riflessioni scaturite dalla lettura del brano sopra
riportato, tratti l'argomento.

SECONDA PARTE
 Per quali motivi nel nostro ordinamento sono stati aboliti gli ospedali psichiatrici?
 Quali sono le figure professionali utilizzate ai fini dell'assistenza, della cura e della
riabilitazione dei pazienti psichiatrici e qual è l'apporto specifico di ciascuna di esse?
 Quali sono gli strumenti idonei a favorire l'integrazione sociale dei minori appartenenti a
famiglie di immigrati?
 Quali sono i principali effetti della normativa sulla riservatezza nell'ambito dei servizi sociosanitari?

Durata massima della prova: 6 ore
È consentito l’uso del dizionario di italiano

