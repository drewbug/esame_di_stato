Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI SERVIZI COMMERCIALI
ESEMPIO PROVA

Il candidato sviluppi il tema proposto e risponda a 2 quesiti a scelta tra quelli proposti

PRIMA PARTE

Nell’attuale sistema economico le startup sono il principale motore di nuova occupazione, i
giovani,dotati di creatività e spirito d’iniziativa, devono avere le competenze per essere in
grado di utilizzare al meglio queste opportunità e confrontarsi in un contesto globale. La
cronaca riporta molti casi di intuizioni e semplici idee che hanno determinano la nascita di
aziende che, realizzate in base a un piano strategico d’impresa e cresciute in breve
tempo, hanno conquistato una parte significativa del mercato.Infatti, il futuro imprenditore,
nella fase di avvio, deve valutare attentamente la validità e l’attuabilità dell’idea,
individuare i rischi e le opportunità attraverso il Business Plan, che riassume le attese di
un’ iniziativa imprenditoriale e offre uno strumento importante per la programmazione ed il
successivo controllo.
Il Candidato, dopo aver presentato una riflessione personale su quanto sopra indicato,
cogliendone anche il valore etico e sociale, ipotizzi il caso di un imprenditore che voglia
incrementare la propria attività, già avviata con successo nella produzione di scarpe, con
l’apertura di un nuovo spazio operativo per la produzione di calzature sportive e, con dati
opportunamente individuati, configuri il caso ed indichi, nelle linee generali,il contributo
che il Business Plan può fornire, soffermandosi sul piano di marketing strategico
finalizzato alla commercializzazione del prodotto e sviluppando anche alcuni fattori chiave
quali mercato, target, opportunità, rischi e redditività.Sulla base dell’analisi condotta,
proceda, infine, alla redazione di un conto economico di previsione riferito alla nuova unità
operativa.
.

SECONDA PARTE

1) Elaborare gli schemi sintetici comparati dello Stato patrimoniale riclassificato e del
Conto economico a valore aggiunto riferiti all’ impresa industriale Alfa Spa tenendo conto
delle seguenti indicazioni ed assumendo opportunamente ogni altro dato a scelta:

Totale impieghi
Passività consolidate
Indice di rotazione degli impieghi
ROS
Tasso di incidenza della gestione non caratteristica
Patrimonio netto

anno 2013
9.900.000
32%
1,7
8%
0,35
34%

anno 2014
12.500.000
25%
1,9
9%
0,40
40%

2) Analizzare il contesto interno ed esterno nella redazione di un Business Plan
3) Definire gli obiettivi e le finalità che un’azienda persegue attraverso il controllo di
gestione, illustrare gli aspetti operativi e le diverse tipologie in cui esso si articola.
4) Considerando i seguenti dati comparati di Patrimonio Netto riferiti a due esercizi
consecutivi, presentare il prospetto di nota integrativa dell’azienda Alfa Spa con
l’indicazione delle possibili variazioni intervenute:
Capitale sociale
Riserva legale
Riserva statutaria
Riserva sovrapprezzo azioni
Riserva straordinaria
Utile/Perdita a nuovo
Utile/Perdita dell’esercizio
Totale Patrimonio netto

Anno n-1
2.000.000
400.000
1.200.000
1.500.000
(200.000)
300.000

Anno n
4.500.000
400.000
1.200.000
500.000
100.000
450.000

5.200.000

7.150.000

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non
programmabili.
È consentito l’uso del dizionario della lingua italiana.

