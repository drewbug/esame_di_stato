ISTITUTO PROFESSIONALE Settore INDUSTRIA E ARTIGIANATO
Indirizzo: MANUTENZIONE E ASSISTENZA TECNICA
ESEMPIO DI SECONDA PROVA di “TECNOLOGIE E TECNICHE DI
INSTALLAZIONE E MANUTENZIONE”
INDIRIZZO: IPE9 - MANUTENZIONE E ASSISTENZA TECNICA (CURV. ELETTRICO ELETTRONICO)
INDIRIZZO: IPAE - MA.AS.TE.OPZ."APP.IMP.SERV.TECN.IND.LI CIVILI"(CURV. ELETTRICO -ELETTRONICO)

PRIMA PARTE
Ad una ditta viene affidata la manutenzione ordinaria di un impianto di depurazione delle acque
reflue. All’interno dell’impianto sono presenti diverse elettropompe sottoposte ad un programma di
manutenzione che prevede una serie di interventi e precisamente:
1. Verifica della tenuta meccanica.
2.

Pulizia e controllo di tutte le parti del giunto di accoppiamento.

3.

Revisione generale della pompa con controllo dello stato della girante con
sostituzione dei cuscinetti e delle bussole.

4.

Verifica delle pressioni di aspirazione e di mandata.

5.

Ingrassaggio.

6.

Verifica dell’equilibrio delle fasi.

7.

Verifica della classe di temperatura.

8.

Verifica dell’efficienza della ventola.

9.

Verifica della resistenza di isolamento e messa a terra.

10. Verifica della corrente assorbita.
11. Controllo allineamento motore pompa.
12. Controllo della corrente assorbita per l’alimentazione dei carichi principali.
13. Verifica taratura degli interruttori magnetotermici.
14. Controllo regolazioni relè termici.
Si riporta di seguito uno spaccato delle tipologia di pompa accoppiata al motore elettrico

Il candidato formulato tutte le ipotesi aggiuntive che ritiene più opportune:
a. descriva il principio di funzionamento di almeno una delle due parti che compongono
l’elettropompa;
b. indichi le problematiche più diffuse dell’elettropompe e come possono essere evitate;
c. analizzi, con riferimento allo proprio specifico indirizzo di studi, le singole fasi previste nel
piano di manutenzione descrivendo come intende eseguire ciascun intervento.

Seconda Parte
Il candidato risponda a due dei seguenti quesiti e presenti per ognuno le linee operative, le motivazioni delle
soluzioni prospettate.

QUESITO N. 1
In uno stabilimento industriale sono presenti 40 motori elettrici uguali funzionanti nella fase di
guasti casuali. Supposto che in un intervallo di tempo di 2000 ore si verifichino 5 guasti e
precisamente dopo 400, 700, 1100, 1300 e 1750 ore, il candidato determini il tasso di guasto dei
motori esaminati e calcoli l’affidabilità nel lasso di tempo preso in considerazione. Il candidato
rappresenti inoltre la curva del tasso di guasto e ne descriva le varie fasi individuabili.

QUESITO N. 2
Il candidato descriva le politiche di manutenzione e le tipologie di manutenzione secondo le norme
UNI. Si richiede inoltre di riportare, in funzione delle proprie esperienze acquisite anche in contesti
operativi, un esempio applicativo che riporti ad una tipologia di manutenzione. Indichi la
documentazione che dovrà essere redatta in funzione dell’esempio descritto.

QUESITO N. 3
All’interno di un impianto di depurazione delle acque reflue sono presenti diversi corpi illuminanti
dotati di lampade a vapori di mercurio e posizionati su pali di altezza variabile tra 3,0 e 5,5 metri.
Ad una ditta di manutenzione viene affidato l’incarico di sostituire le lampade a vapori di mercurio
con lampade a vapori di sodio. Il candidato, fatte le opportune considerazioni, pianifichi l’intervento
di riqualificazione energetica avendo cura di descrivere quali mezzi, attrezzature e risorse umane
prevede di inviare. In funzione delle scelte effettuate, analizzi la tipologia dei possibili rischi
valutandone la probabilità e il danno per ciascun pericolo individuato. Indichi inoltre, le misure di
prevenzione e protezione e la tipologia del DPI (Dispositivi di Protezione Individuale) necessari per
effettuare l’intervento in sicurezza.

QUESITO N. 4
Una ditta di manutenzione viene incaricata di effettuare la sostituzione di un trasformatore
all’interno di una cabina al servizio di un ospedale. Il candidato, in qualità di responsabile
dell’operazione, descriva, con riferimento alla normativa sulla sicurezza, le manovre da compiere
per effettuare la sostituzione. Inoltre indichi le voci di spesa da inserire nel preventivo da inviare al
committente per effettuare tutta l’operazione.

