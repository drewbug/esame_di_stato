Pag. 1/3

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M504 – ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ACCOGLIENZA TURISTICA"
Tema di: DIRITTO E TECNICHE AMMINISTRATIVE DELLA STRUTTURA RICETTIVA
Il candidato svolga la prima parte della prova e risponda a due tra i quesiti proposti nella seconda parte.
PRIMA PARTE
ANALISI e SOLUZIONE di problematiche
della propria AREA PROFESSIONALE
CASO AZIENDALE
Per inquadrare il caso aziendale che ti viene proposto, vengono sottoposti alla tua considerazione alcuni
testi introduttivi.
Manifesto per la Promozione del Turismo Accessibile
In attuazione dell’art 30 della Convenzione Onu sui diritti delle persone con disabilità
ratificata con Legge n. 18 del 24/2/09
1.

La persona nella sua accezione più completa, con i suoi specifici bisogni derivanti da condizioni
personali e di salute (ad esempio: disabilità motorie, sensoriali, intellettive, intolleranze alimentari,
ecc.) è un cittadino ed un cliente che ha diritto a fruire dell’offerta turistica in modo completo e in
autonomia, ricevendo servizi adeguati e commisurati a un giusto rapporto qualità prezzo.

2.

L’accessibilità comporta il coinvolgimento di tutta la filiera turistica a livello nazionale e locale, a
partire da:
a. il sistema dei trasporti;
b. la ricettività;
c. la ristorazione;
d. la cultura, il tempo libero e lo sport
…

6.

E’ necessario promuovere una comunicazione positiva, che eviti l’uso di termini discriminanti …

7.

Poiché l’accessibilità riguarda non solo aspetti strutturali e infrastrutturali, ma anche i servizi offerti ai
turisti, occorre promuovere la qualità dell’accoglienza per tutti ...
(Fonte: Ministero del Turismo)

Pag. 2/3

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M504 – ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ACCOGLIENZA TURISTICA"
Tema di: DIRITTO E TECNICHE AMMINISTRATIVE DELLA STRUTTURA RICETTIVA
Alcune considerazioni relative al Manifesto proposte al candidato:
 Il turismo accessibile consiste nel permettere a tutti di godere di un'esperienza turistica.
 In base alle stime dell'ONU, nel mondo vivono circa 650 milioni di persone disabili. Se si contano anche
i loro familiari, ciò significa che circa 2 miliardi di persone, vale a dire quasi un terzo della popolazione
mondiale, sono direttamente interessate dal problema della disabilità.
 Molte persone hanno esigenze di accesso, a prescindere dal fatto che siano dovute o meno a una
disabilità. Ad esempio, le persone più anziane, con difficoltà nella mobilità autonoma o quelle con ausili
per la deambulazione, hanno esigenze di accesso che possono diventare serie limitazioni.
 La popolazione europea sta invecchiando: entro il 2050 il numero degli over 65 si sarà triplicato rispetto
al 2003, mentre quello degli ultraottantenni sarà cinque volte superiore al livello attuale.
Rendere i servizi turistici più accessibili è una responsabilità sociale, ma anche un valido motivo
commerciale per promuovere la competitività del turismo in Europa.
(Fonte: ec.europa.eu)
Dopo aver esaminato i testi sopra riportati, si consideri il seguente “CASO AZIENDALE”.
Tre soci si propongono di prendere in locazione e ristrutturare uno stabile dove svolgere attività ricettiva in
una località della propria regione.
Dispongono di esperienza professionale, poiché hanno svolto mansioni di responsabilità gestionale in
diverse strutture turistiche e ora hanno come obiettivo quello di offrire un servizio che sia particolarmente
attento ad una clientela esigente nella fruizione del servizio turistico.
Il candidato presenti l’idea imprenditoriale e lo studio di fattibilità, sviluppando i seguenti punti:
 analisi dell’ambiente esterno, facendo riferimento ad un sistema turistico locale o tematico della propria
Regione (caratteristiche naturalistiche, artistiche, culturali, enogastronomiche…), rilevando i fattori di
attrattività, le caratteristiche della domanda e quelle dell’offerta già esistente;
 analisi dell’impresa: target di clientela, tipo di servizio, dimensioni e localizzazione, personale e
management, indicando i punti di forza e di debolezza;
 definizione degli obiettivi strategici;
 determinazione del fabbisogno finanziario iniziale in relazione agli investimenti per avviare l’attività,
considerando anche le eventuali opportunità di prestiti agevolati;
 piano economico alla fine del primo anno;
 piano patrimoniale alla fine del primo anno.

Pag. 3/3

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M504 – ESAME DI STATO DI ISTRUZIONE SECONDARIA SUPERIORE
Indirizzo: IP07 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ACCOGLIENZA TURISTICA"
Tema di: DIRITTO E TECNICHE AMMINISTRATIVE DELLA STRUTTURA RICETTIVA

SECONDA PARTE
Il candidato svolga due quesiti tra i seguenti, a sua scelta, utilizzando per ciascuno non più di dieci righe.
1) Programmazione e pianificazione sono concetti fondamentali della gestione di una impresa. Si
illustrino gli aspetti comuni e differenti.
2) Nella gestione del business plan hanno importanza i rapporti che vengono instaurati con enti pubblici
e privati. Fornisci qualche esemplificazione con la relativa motivazione.
3) Spiega, attraverso una esemplificazione, come proporresti un prodotto turistico utilizzando le tecniche
del web marketing.
4) Descrivi gli elementi fondamentali del ciclo di vita del prodotto nel marketing, facendo riferimento, se
lo ritieni opportuno, ai saperi acquisiti anche attraverso contesti lavorativi, ivi compresa l'alternanza
Scuola – Lavoro.

___________________________
Durata massima della prova: 6 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

