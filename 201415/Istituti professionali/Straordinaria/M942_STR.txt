Pag. 1/1

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M942 – ESAME DI STATO DI ISTRUZIONE SECONDARIA SUPERIORE
Indirizzo: IPIG – PRODUZIONE INDUSTRIALI ARTIGIANALI
ARTICOLAZIONE INDUSTRIA
CURVATURA GRAFICA
TEMA DI: TECNICHE DI PRODUZIONE E DI ORGANIZZAZIONE
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Ad un’azienda grafica viene commissionata la produzione di 30.000 copie relativa ad un’agenda da
tavolo personalizzata.
Il committente richiede le seguenti caratteristiche:
-

formato 30x42
52 fogli
stampa in quadricromia
brossura in testa con cartoncino di sottoblocco.

Il candidato, dopo aver operato le scelte entipologiche adeguate, definisca e descriva:
- il processo tecnologico da utilizzare e le fasi di lavorazione atti alla produzione dello stampato
richiesto
- il preventivo di spesa.
SECONDA PARTE
1) In riferimento ad un’azienda grafica specializzata in offset, produrre un elenco di voci che
concorrono a formulare il costo orario di un “Centro di Costo”.
2) Rappresentare graficamente un lay-out di massima del reparto di allestimento dell’ipotetica
azienda destinataria della commessa proposta nella prima parte della prova.
3) Calcolare le segnature per copia (S.P.C.) finalizzata alla produzione di 15.000 locandine formato
A3, ipotizzando l’utilizzo di una macchina da stampa offset 50x70.
4)

Scegliere ed illustrare l’allestimento più idoneo alla realizzazione di un libro scolastico,
avvalorando la scelta mediante confronti con altre tipologie di legatoria.

_____________________
Durata massima della prova: 6 ore.
È consentito l’uso di strumenti di disegno, calcolatrici tascabili e del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

