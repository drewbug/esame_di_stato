Pag. 1/2

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M508 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE

Il candidato svolga la prima parte della prova e risponda a due tra i quesiti proposti nella seconda
parte.
Alimentazione e tutela della salute
PRIMA PARTE
DOCUMENTO 1
Alimentazione e patologie correlate: in generale.
“Alla base della nostra salute ci deve essere una sana e corretta alimentazione ma, prima ancora,
l’educazione ad un corretto comportamento alimentare. E’ fondamentale intervenire sugli attuali
modelli alimentari alla cui base ci sono ancora eccessi di proteine, soprattutto animali, eccessi di
grassi, in particolare quelli saturi, scarsa presenza di carboidrati con eccesso di zuccheri a rapido
assorbimento, che minano silenziosamente il nostro benessere […].
La cattiva alimentazione causa ogni anno un numero sempre crescente di malattie quali diabete,
malattie cardio-vascolari, obesità e tumori […].
Nell’ambito della promozione e della tutela della salute il Ministero del Lavoro, della Salute e
delle Politiche Sociali ha realizzato e realizza ogni anno campagne informative di educazione
alimentare al fine di facilitare l’assunzione da parte della popolazione di abitudini alimentari e stili di
vita corretti e salutari e prevenire le principali patologie croniche”.
http://www.salute.gov.it/portale/temi/p2_6.jsp?lingua=italiano&id=1459&area=nutrizione&menu=patologie

DOCUMENTO 2
Alimentazione e Salute. Informazioni generali
“Nutrirsi è fondamentale. Tanto che, secondo l’Organizzazione Mondiale della Sanità, nutrizione
adeguata e salute sono da considerarsi diritti umani fondamentali, assai correlati l’uno all’altro. Lo
stato di salute delle popolazioni, sia ricche che povere, del pianeta è fortemente influenzato dal livello
e dalla qualità della nutrizione […].
D’altra parte, cibi di cattiva qualità, contaminati o non conservati correttamente possono
costituire fattori di rischio consistenti e sono causa di malattia e morte [….]. Inoltre, anche
un’alimentazione squilibrata o scorretta può generare condizioni di disordine o vere e proprie
patologie che risultano, in molti casi, addirittura mortali […].

Pag. 2/2

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M508 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE ENOGASTRONOMIA
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE SALA E VENDITA
Tema di: SCIENZA E CULTURA DELL'ALIMENTAZIONE
Al concetto di sicurezza alimentare, intesa come diritto a una quantità equa di alimenti per
ciascun essere umano, si aggiunge quindi una sicurezza intesa come preservazione della qualità
organolettica e microbiologica degli alimenti, oltre che della loro tipicità e tradizione”.
http://www.epicentro.iss.it/temi/alimentazione/alimentazione.asp

Il candidato, facendo riferimento al proprio percorso professionale, chiarisca le ragioni
dell’importanza di una sana alimentazione per la tutela della propria salute. Esponga, poi, i
consigli fondamentali utili per predisporre una dieta equilibrata per un individuo sano in età
adolescenziale e per un adulto affetto da diabete di tipo 2, motivando le proprie scelte.

SECONDA PARTE
Il candidato svolga due quesiti tra i seguenti, a sua scelta, utilizzando per ciascuno non più di quindici
righe.
1.

Il candidato spieghi i motivi per cui in un piano dietetico equilibrato viene raccomandata una
corretta assunzione di fibra alimentare.

2.

Il Ministero della Salute, nel Documento di indirizzo e stato dell’arte: “Allergie alimentari e
sicurezza del consumatore”, sottolinea la rilevanza che ha la conoscenza delle allergie alimentari.
Il candidato chiarisca, anche con delle esemplificazioni, la differenza tra allergie e intolleranze
alimentari.

3.

Il SIAN (Servizio di Igiene degli Alimenti e della Nutrizione), come dipartimento dell’Azienda
Sanitaria Locale, è, ai sensi dell'art. 2 del Decreto legislativo 193/2007, una delle autorità
competenti in materia di igiene e sicurezza alimentare. Il candidato esponga quali sono le
strategie necessarie, in riferimento al proprio settore lavorativo, che possono garantire la
sicurezza igienica del prodotto finito.

4.

Con riferimento alle contaminazioni chimiche, il candidato descriva almeno due tipi di
contaminazioni riconducibili alla presenza di sostanze chimiche non desiderate, indicando anche
le strategie fondamentali per poterle prevenire o limitare.

___________________________
Durata massima della prova: 6 ore.
È consentito l’uso del dizionario della lingua italiana e della calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

