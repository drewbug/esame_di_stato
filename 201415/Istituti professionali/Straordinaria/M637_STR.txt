Pag. 1/2

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M637 – ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI SERVIZI COMMERCIALI

Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
L’analisi di bilancio è un indispensabile strumento di conoscenza della situazione patrimoniale,
economica e finanziaria di un’azienda. Tale indagine può essere condotta sia dai responsabili interni
all’azienda che da soggetti esterni.
Il candidato, dopo aver definito le diverse modalità di analisi, il loro iter di svolgimento e le loro
diverse finalità, individui i soggetti che, a diverso titolo, possono aver interesse a condurre tali
indagini spiegandone le motivazioni.
Il candidato, successivamente, elabori gli schemi sintetici comparati dello Stato patrimoniale
riclassificato e del Conto economico a valore aggiunto riferiti all’ impresa industriale Alfa Spa
tenendo conto delle seguenti indicazioni ed assumendo opportunamente ogni altro dato a scelta:

Totale impieghi
Passività consolidate
Indice di rotazione degli impieghi
ROS
Tasso di incidenza della gestione non caratteristica
Patrimonio netto

anno 2013
9.900.000
32%
1,7
8%
0,35
34%

anno 2014
12.500.000
25%
1,9
9%
0,40
40%

Analizzi poi, attraverso i principali indici, la struttura patrimoniale, finanziaria ed economica
dell’azienda e presenti una breve relazione di commento.
SECONDA PARTE
1.

Il controllo dei costi è di rilevante importanza per il successo di un’impresa. Il candidato, dopo
aver illustrato la differenza fra contabilità a costi pieni e costi diretti, esegua, con dati
opportunamente scelti, il raffronto dei diversi risultati economici parziali ottenuti con le due
metodologie.

2.

Il processo di pianificazione aziendale consente alle aziende di definire gli obiettivi strategici di
lungo termine mentre la programmazione si riferisce ad un arco temporale più ristretto. Il
candidato si soffermi in particolare sugli strumenti utilizzati dalla direzione aziendale per
conseguire gli obiettivi di breve termine.

Pag. 2/2

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M637 – ESAME DI STATO DI ISTRUZIONE SECONDARIA SUPERIORE
Indirizzo: IP08 – SERVIZI COMMERCIALI
Tema di: TECNICHE PROFESSIONALI SERVIZI COMMERCIALI

3.

Il DPR 917/86 (TUIR) detta, tra l’altro, le regole generali per la determinazione del reddito
imponibile delle società di capitali sulla base di principi cardine di ordine generale. Il candidato
dopo aver descritto tali principi presenti, con opportuni esempi, la modalità di passaggio dal
risultato economico ante imposte al reddito imponibile di impresa.

4.

La swot analysis è un importante strumento di pianificazione strategica che scaturisce dall’esame
dell’ambiente interno ed esterno all’azienda. Descriva ed analizzi i principali fattori da
considerare ai fini della valutazione dei vincoli, delle opportunità nonché dei punti di forza e di
debolezza di un’impresa manifatturiera.

Il candidato integri la trattazione con dati opportunamente individuati.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

