Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M948 – ESAME DI STATO DI ISTRUZIONE SECONDARIA SUPERIORE
Indirizzo: IPGF - SERVIZI PER L’AGRICOLTURA E LO SVILUPPO RURALE
OPZIONE GESTIONE RISORSE FORESTALI E MONTANE
Tema di: AGRONOMIA DEL TERRITORIO MONTANO E SISTEMAZIONI IDRAULICO-FORESTALI

Il candidato svolga la prima parte della prova e risponda a due tra i quesiti proposti nella
seconda parte.

Parte prima
Il bacino idrografico è l’unità fisiologica che raccoglie i deflussi superficiali originati dalle
precipitazioni.
Il candidato, dopo aver inquadrato l’argomento nei suoi aspetti generali e normativi, proceda
all’analisi del reticolo idrografico e delle problematiche connesse alla dinamica dei versanti e degli
alvei.
In ultimo, approfondisca la funzione del bosco e della vegetazione riparia quale strumento per la
difesa del territorio dai dissesti.

Parte Seconda
1.

Illustrare le principali tipologie di interventi di riassetto idrogeologico attivabili sul reticolo
idrografico.

2.

Le tipologie di aree degradate ed i relativi interventi di recupero.

3.

L’importanza dell’ingegneria naturalistica nella salvaguardia del territorio.

4.

La carta dei suoli quale strumento di conoscenza del territorio anche in riferimento ad eventuali
esperienze extrascolastiche del candidato.

____________________________
Durata massima della prova: 6 ore.
È consentito l’uso del dizionario italiano e di calcolatrici non programmabili.
Non è consentito l’uso di manuali tecnici e/o prontuari e altri dispositivi elettronici.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

