Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M831 – ESAME DI STATO DI ISTRUZIONE SECONDARIA SUPERIORE
Indirizzo: IPAL – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA COLTIVAZIONE E LAVORAZIONE DEI MATERIALI LAPIDEI
Tema di: PROGETTAZIONE E REALIZZAZIONE DEL PRODOTTO

Il candidato svolga la prima parte della prova e risponda a due tra i quesiti proposti nella
seconda parte.

PRIMA PARTE
Per la sede di una biblioteca comunale si vuole realizzare una elegante rampa d’accesso tra
l’ingresso e il piccolo giardino antistante. La rampa avrà la larghezza di m 2,80 e la lunghezza di
m 7,20; dovrà presentare lateralmente un cordolo di cm 10 e un parapetto costituito da pilastrini che
sorreggono un corrimano.
Si richiede la progettazione del parapetto e del rivestimento della rampa; l’amministrazione
comunale richiede che l’intervento sia realizzato utilizzando materiali lapidei di colore bianco e
nero che richiamino la bicromia presente nello stemma cittadino.
Il candidato, sulla base delle conoscenze e competenze acquisite durante il corso di studi anche
grazie a esperienze formative realizzate in contesti operativi, avanzi una proposta progettuale per
tale intervento, presentando i disegni esecutivi, la distinta dei materiali e le schede di lavorazione
relative alla realizzazione dei rivestimenti.
SECONDA PARTE
1.

Il candidato descriva le fasi e le tecniche per la levigatura e la lucidatura del marmo.

2.

Il candidato chiarisca cosa sono la massa volumica e la durezza di un minerale e chiarisca
l’importanza di questi due parametri.

3.

Il concetto di gestione della qualità è molto importante in una realtà produttiva: il candidato
tracci un breve quadro storico dello sviluppo di tale concetto.

4.

Il candidato spieghi in cosa consiste il “ciclo del miglioramento continuo”.

____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella
istituzione scolastica.
Non è consentito lasciare l’Istituto prima che siano trascorse 3 ore dalla dettatura del tema.

