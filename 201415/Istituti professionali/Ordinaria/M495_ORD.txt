Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M495 – ESAME DI STATO DI ISTRUZIONE SECONDARIA SUPERIORE
Indirizzo: IP04 - SERVIZI SOCIO-SANITARI
ARTICOLAZIONE ARTI AUSILIARIE PROFESSIONI SANITARIE - OTTICO
Tema di: OTTICA, OTTICA APPLICATA
Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Una fibra ottica immersa in aria ha il diametro del nucleo pari a 50,0 µm, l’indice di rifrazione del
nucleo è 1,478; l’indice di rifrazione del mantello è 1,464. Per una radiazione di lunghezza d’onda
di 1300 nm calcolare:
1. il numero dei possibili percorsi (modi di propagazione) che la luce può compiere per propagarsi
all’interno della fibra;
2. la dispersione modale per ogni 1,0·103 m della fibra;
3. l’angolo del cono di accettazione.
SECONDA PARTE
1. In riferimento al problema proposto nella prima parte, il candidato calcoli il diametro del
nucleo per rendere la fibra monomodale.
2. In riferimento al problema proposto nella prima parte, il candidato calcoli l’indice di rifrazione
del nucleo per rendere la fibra monomodale nel caso che il diametro del nucleo fosse 9,0 µm,
considerando sempre la radiazione di 1300 nm e l’indice di rifrazione del mantello pari a 1,464.
3. Il candidato calcoli il lavoro di estrazione di un metallo che viene illuminato da una radiazione di
lunghezza d’onda pari a 350 nm sapendo che il potenziale di arresto degli elettroni emessi è 0,65 V.
4. In un laboratorio di spettroscopia si rileva una radiazione di lunghezza d’onda pari a 656 nm
emessa da un atomo di idrogeno nella transizione da uno stato eccitato al livello energetico
caratterizzato dal numero quantico principale n=2. Il candidato calcoli il raggio dell’elettrone
nello stato precedente la transizione.
Si ricorda che:
Costante di Planck
Velocità della luce nel vuoto
Carica dell’elettrone
Massa dell’elettrone
Costante dielettrica nel vuoto
Costante di Rydberg

h = 6,63 ·10-34 J·s
c = 3,00 ·108 m/s
e = 1,60 ·10-19 C
me = 9,11 ·10-31 kg
ε0 = 8,85· 10-12 F/m
R = 1,097· 10-2 nm-1
1 eV = 1,60 · 10-19 J

__________________________
Durata massima della prova: 6 ore.
È consentito l’uso di manuali tecnici e di calcolatrice non programmabile.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

