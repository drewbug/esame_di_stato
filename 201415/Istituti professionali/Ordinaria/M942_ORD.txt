Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M942 – ESAME DI STATO DI ISTRUZIONE SECONDARIA SUPERIORE
Indirizzo: IPIG – PRODUZIONE INDUSTRIALI ARTIGIANALI
ARTICOLAZIONE INDUSTRIA
CURVATURA GRAFICA
Tema di: TECNICHE DI PRODUZIONE, ORGANIZZAZIONE AZIENDALE E GRAFICA

Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Un’azienda automobilistica, nella pianificazione della propria campagna vendite, decide di investire
parte del budget pubblicitario nella distribuzione di 70.000 copie di un calendario. Si rivolge,
pertanto, ad alcune aziende grafiche per la definizione del progetto e per la quantificazione della spesa
che dovrà sostenere.
Il candidato, consapevole che dal rapporto qualità/prezzo dipenderà l’assegnazione della commessa,
in qualità di tecnico preventivista definisca:
-

le caratteristiche entipologiche dello stampato

-

il processo tecnologico più idoneo da adottare per la sua realizzazione

-

il preventivo di spesa.

SECONDA PARTE
1) Disegnare l’imposizione della segnatura relativa alla produzione di 20.000 pieghevoli a tre ante,
aventi le seguenti caratteristiche: formato chiuso 10x20, formato aperto 20x30. Per la stampa
verrà utilizzata una macchina offset - formato 50x70.
2) Descrivere, avvalendosi della simbologia tecnica, il flussogramma operativo di formatura offset
con tecnologia C.T.P. (computer to plate).
3) Calcolare le segnature per copia (S.P.C.), relative alla produzione di uno stampato editoriale che
presenti le seguenti caratteristiche:
-

numero pagine 256

-

formato finito A4.

Si ipotizzi di stampare con una macchina offset 70x100.
4) Produrre un elenco dei principali costi fissi e costi variabili sostenuti da un’azienda specializzata
in stampa offset ed eseguire una rappresentazione grafica di un generico diagramma del “B.E.P.”
(diagramma di redditività).

____________________________
Durata massima della prova: 6 ore.
È consentito l’uso di strumenti di disegno, calcolatrici tascabili e del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

