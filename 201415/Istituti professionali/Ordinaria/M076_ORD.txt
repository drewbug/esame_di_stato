Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M076 – ESAME DI STATO DI ISTRUZIONE SECONDARIA SUPERIORE
Indirizzo: RRFJ – TECNICO DEI SISTEMI ENERGETICI
Tema di: IMPIANTI TERMOTECNICI

Il candidato svolga, a propria scelta, uno solo dei seguenti temi proposti
Tema n. 1
Una pompa, mossa da un motore elettrico, con rendimento pari a 0,90, travasa 140 litri/minuto di
acqua da un serbatoio di prima raccolta, a quota zero e a pressione atmosferica, ad uno di carico, a
pe = 5 bar e a quota + 20 m, essendo i serbatoi collegati da una tubazione le cui perdite di carico
accidentali e continue assommano a 40 m.
Il candidato, scelti opportunamente i dati mancanti:
1) determini la potenza richiesta alla pompa;
2) determini la potenza assorbita dalla pompa;
3) determini la potenza richiesta dal motore elettrico alla rete;
4) schematizzi l'impianto indicando la posizione limite della pompa rispetto al serbatoio di prima
raccolta determinando l'NPSH della pompa stessa.
Tema n. 2
Un’autovettura, dotata di un impianto di climatizzazione con fluido refrigerante R134a, funzionante
in condizioni normali tra 2,5 e 15 bar, registra un malfunzionamento dell'impianto con scarso
raffreddamento dell'abitacolo.
Se ad una verifica delle pressioni si registra:


bassa pressione: 0,70 bar



alta pressione: 8-9 bar

Il candidato, scelti opportunamente i dati mancanti:
1) rappresenti e descriva l'impianto;
2) rappresenti nei diagrammi p-h e T-s il ciclo termodinamico esplicitando le varie trasformazioni
termodinamiche;
3) indichi le possibili cause del malfunzionamento;
4) indichi i possibili interventi;
5) motivi i possibili sostituti del fluido refrigerante R134a.
___________________________
Durata massima della prova: 6 ore.
È consentito l’uso di manuali tecnici e di calcolatrici non programmabili.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

