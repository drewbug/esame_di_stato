Pag. 1/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
IPT3 – ESAME DI STATO DI ISTRUZIONE SECONDARIA SUPERIORE
Indirizzo: IPT3 – SERVIZI COMMERCIALI
Tema di: ECONOMIA AZIENDALE

Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Un gruppo di cinque lavoratrici del settore tessile, che hanno perso il lavoro per riduzione del
personale dovuta alla crisi del settore tessile tradizionale, dispone di 100.000,00 euro e decide di
avviare all’inizio del 2015 un’attività imprenditoriale innovativa, sfruttando le competenze
acquisite. L’idea è quella di produrre e commercializzare abiti rivolti a un target di giovani (16 – 24
anni) con reddito medio-alto, caratterizzati dall’uso di materiali riciclati e realizzati in modo ecosostenibile, cioè con processi produttivi coerenti alla visione di responsabilità sociale di impresa del
gruppo di soci.
L’attività è realizzata in una zona semi-centrale e residenziale, prossima ad importanti poli
scolastici e formativi con un elevato numero di studenti, di una città del nord est di medie
dimensioni (circa 100.000 abitanti) con un reddito superiore alla media nazionale. Si presume di
affittare un locale per un massimo di 1.500 euro al mese.
Il prezzo di vendita degli abiti sarà determinato anche con l’obiettivo di fidelizzare i clienti.
Il candidato presenti:
•

L’idea imprenditoriale base articolata in modo da esplicitare i possibili fattori di successo o di
insuccesso;

•

qualche cenno sulla forma giuridica e la struttura organizzativa da adottare;

•

le strategie scelte in merito al reperimento dei finanziamenti e alle possibilità di investimento;

•

i preventivi economico e patrimoniali dai quali si desumono i seguenti indicatori: ROE 2%,
ROI 8%, Leverage 1,2;

•

l’analisi del mercato in cui opererà l’impresa;

•

l’analisi della concorrenza e l’analisi dei mercati di approvvigionamento;

•

le caratteristiche dei prodotti-servizi offerti;

•

il piano di marketing.

Pag. 2/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
IPT3 – ESAME DI STATO DI ISTRUZIONE SECONDARIA SUPERIORE
Indirizzo: IPT3 – SERVIZI COMMERCIALI
Tema di: ECONOMIA AZIENDALE

SECONDA PARTE
Il candidato sviluppi a scelta due dei seguenti punti.
1.

Descrivere i diversi criteri di valutazione delle rimanenze di magazzino e spiegare la differenza
tra il procedimento a direct costing e a full costing.

2.

Spiegare e applicare l’analisi del Break Even (punto di equilibrio).

3.

Identificare gli strumenti di comunicazione e di immagine dell’esercizio.

4.

Descrivere i metodi di organizzazione e gestione del magazzino, con riferimento alla principale
normativa del settore.

Dati mancanti opportunamente scelti.

___________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

