Pag. 1/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M034 – ESAME DI STATO DI ISTRUZIONE SECONDARIA SUPERIORE
Indirizzi: RR9A – TECNICO DELLA GESTIONE AZIENDALE
AD INDIRIZZO LINGUISTICO
RR9B – TECNICO DELLA GESTIONE AZIENDALE
AD INDIRIZZO INFORMATICO
Tema di: ECONOMIA D’AZIENDA

Il bilancio d’esercizio è il principale strumento d’informazione sulla consistenza patrimoniale e
sull’andamento finanziario ed economico di un’impresa.
Il candidato, dopo aver indicato i principi fondamentali di redazione, illustri i documenti che
compongono il bilancio d’esercizio soffermandosi sul loro contenuto informativo.
Successivamente proceda alla redazione dello stato patrimoniale in forma sintetica e del conto
economico rielaborato secondo il criterio del valore aggiunto della società Alfa Spa, azienda
industriale, sulla base dei seguenti indicatori opportunamente integrati con dati a scelta:
- Capitale Proprio 1.250.000
- ROE 9%
- Risultato operativo 230.000
- Leverage 1,8
- Passività consolidate 140.000
ne determini, inoltre, i principali indici economici, patrimoniali e finanziari e formuli una breve
relazione di commento.
Successivamente, il candidato sviluppi due dei seguenti punti:
1) Indichi le modalità di calcolo dell’imponibile fiscale di una società di capitali sulla base della
normativa dettata dal D.P.R. 917/86 (TUIR) e, con opportuni esempi, presenti un’ipotesi di
determinazione extracontabile dell’imponibile e proceda alla rilevazione contabile dell’imposta
sui redditi delle società.
2) Il budget d’esercizio è uno dei principali strumenti utilizzati dalle aziende per la programmazione
a breve termine.
Il candidato ne illustri le diverse fasi in cui si articola e presenti un esempio di budget degli
investimenti.
3) Il direct costing ed il full costing sono tecniche di determinazione del costo dei prodotti.
Il candidato ne specifichi le differenze soffermandosi sui rispettivi vantaggi e svantaggi.

Pag. 2/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M034 – ESAME DI STATO DI ISTRUZIONE SECONDARIA SUPERIORE
Indirizzi: RR9A – TECNICO DELLA GESTIONE AZIENDALE
AD INDIRIZZO LINGUISTICO
RR9B – TECNICO DELLA GESTIONE AZIENDALE
AD INDIRIZZO INFORMATICO
Tema di: ECONOMIA D’AZIENDA

Successivamente, consideri l’azienda Beta Spa che ha in produzione i seguenti beni i cui dati
economici sono riportati nella seguente tabella:
Quantità prodotte e
vendute

Prodotto A
(4.000 unità)

Prodotto B
(3.000 unità)

Ricavi di vendita

3.200.000

3.900.000

Costi variabili

1.980.000

2.700.000

Costi fissi specifici

300.000

140.000

Considerando che i costi fissi comuni alle due produzioni sono pari a € 930.000, determini il
margine di contribuzione di primo e secondo livello.
Determini infine, potendo incrementare la produzione di ulteriori 1.000 unità, quale delle due
produzioni risulti più conveniente.
4) Il candidato proceda al calcolo del punto di pareggio ed alla redazione del diagramma di redditività
del prodotto Alfa, sulla base dei seguenti dati:
- Costi fissi € 480.000
- Prezzo unitario di vendita € 60
- Costi variabili unitari € 40
Determini, poi, la produzione necessaria ad assicurare un utile lordo di euro 60.000.

____________________________
Durata massima della prova: 6 ore.
Sono consentiti la consultazione del Codice Civile non commentato e l’uso di calcolatrici tascabili non programmabili.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non
italiana.
Non è consentito lasciare l’Istituto prima che siano trascorse 3 ore dalla dettatura del tema.

