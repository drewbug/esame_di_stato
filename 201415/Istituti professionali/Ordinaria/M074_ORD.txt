Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M074 – ESAME DI STATO DI ISTRUZIONE SECONDARIA SUPERIORE
Indirizzo: IP03 - SERVIZI SOCIO-SANITARI
ARTICOLAZIONE ARTI AUSILIARIE PROFESSIONI SANITARIE – ODONTOTECNICO
Tema di: SCIENZE DEI MATERIALI DENTALI E LABORATORIO

Il candidato svolga la prima parte della prova e risponda a due tra i quesiti proposti nella
seconda parte.

PRIMA PARTE
Ad un paziente totalmente edentulo nell’arcata superiore l’odontoiatra propone, come soluzione, la
realizzazione di una protesi totale mobile.
Il candidato illustri le operazioni necessarie per la costruzione della base protesica in resina acrilica
termopolimerizzabile, a partire dalla formatura per compressione del miscuglio di liquido e polvere,
e descriva le caratteristiche dei componenti di tale miscuglio e i difetti protesici che possono
derivare da una preparazione non corretta di quest’ultimo.

SECONDA PARTE
1.

Il candidato, con riferimento al caso descritto nella prima parte, dopo aver individuate le
possibili soluzioni alternative a quella proposta dall’odontoiatra, descriva i vantaggi e gli
svantaggi che le soluzioni alternative presentano.

2.

Il candidato illustri i requisiti richiesti alle leghe e alle ceramiche quando vengono accoppiate
nella realizzazione di una protesi fissa in metallo-ceramica.

3.

Il candidato, con riferimento al caso descritto nella prima parte, descriva come dovrà procedere
l’odontoiatra per rilevare l’impronta e indichi quali materiali ritiene idonei, motivando la scelta,
per la realizzazione della protesi.

4.

Il candidato descriva le caratteristiche di una vetroceramica e indichi quali sono i suoi campi di
impiego.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

