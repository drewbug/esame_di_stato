Pag. 1/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M508 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ENOGASTRONOMIA"
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "SALA E VENDITA"
Tema di: SCIENZA E CULTURA DELL'ALIMENTAZIONE

Il candidato svolga la prima parte della prova e risponda a due tra i quesiti proposti nella seconda
parte.
Malattie correlate all’alimentazione
PRIMA PARTE
L’Organizzazione Mondiale della Sanità ha recentemente pubblicato, sul tema “Obesità e sovrappeso”, il
“Foglio informativo N°311 – aggiornamento Gennaio 2015”.
I dati chiave riportati sono i seguenti:
 l’obesità nel mondo è più che raddoppiata a partire dal 1980;
 nel 2014 più di 1.9 miliardi di adulti, dai 18 anni in su, erano in sovrappeso; di questi oltre 600
milioni erano obesi;
 il 39% degli adulti dai 18 anni in su era in sovrappeso nel 2014 e il 13% era obeso;
 la maggior parte della popolazione mondiale vive in paesi dove il sovrappeso e l’obesità uccidono più
persone del sottopeso;
 42 milioni di bambini sotto i 5 anni erano in sovrappeso o obesi nel 2013;
 l’obesità può essere prevenuta.
(Fonte: traduzione da World Health Organization, “Fact sheet N°311 – Obesity and overweight – update
January 2015”)
I dati riferiti dalla OMS sono allarmanti, se si pensa alle ripercussioni dirette che l’obesità ed il
sovrappeso hanno sulla salute di un individuo.
Come riportato anche dal Ministero della Salute, sovrappeso e obesità rappresentano il quinto più
importante fattore di rischio per mortalità globale e i decessi attribuibili all’obesità sono almeno 2,8
milioni/anno nel mondo.
Per quanto riguarda l’Italia, il sistema di sorveglianza nazionale “OKkio alla SALUTE”, promosso dal
Ministero della Salute, coordinato dall’Istituto Superiore di Sanità e condotto in collaborazione con le
Regioni italiane e il Ministero dell’Istruzione, dell’Università e della Ricerca, nella sintesi dei risultati
ottenuti nel 2014 su un campione di 48.426 bambini di età compresa tra gli 8 e i 9 anni, distribuiti in tutte
le Regioni italiane, ha evidenziato quanto segue:
 i bambini in sovrappeso sono in media il 20,9%;
 i bambini obesi sono in media il 9,8%, compresi i bambini severamente obesi che da soli sono in
media il 2,2%;
 le prevalenze più alte sono state osservate nelle regioni del Sud e del Centro (Figura 1).

Pag. 2/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M508 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ENOGASTRONOMIA"
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "SALA E VENDITA"
Tema di: SCIENZA E CULTURA DELL'ALIMENTAZIONE

Figura 1. Bambini di 8-9 anni in sovrappeso e obesi per regione. (OKkio alla SALUTE, 2014)
(Fonte: Ministero della Salute)

Il candidato proponga una trattazione del tema dell’OBESITÀ. Nello specifico:


definisca cosa si intende per obesità;



analizzi le possibili cause dell’obesità;



spieghi perché l’obesità infantile sia considerata un’allerta sanitaria e indichi, in modo schematico,
quali patologie sono correlate con l’obesità;



fornisca motivate indicazioni dietetiche e comportamentali per la cura dell’obesità e il recupero del
peso forma;



descriva il proprio ruolo nella lotta all’obesità, in qualità di Operatore del Settore Alimentare (OSA)
in strutture pubbliche o private.

Pag. 3/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M508 – ESAME DI STATO DI ISTRUZIONE SECONDARIA SUPERIORE
Indirizzi: IPEN – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ENOGASTRONOMIA"
IP06 – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "SALA E VENDITA"
Tema di: SCIENZA E CULTURA DELL'ALIMENTAZIONE

SECONDA PARTE
Il candidato svolga due quesiti tra i seguenti, a sua scelta, utilizzando per ciascuno non più di quindici
righe.
1.

Obesità ed errate scelte alimentari aumentano il rischio di malattie cardiovascolari. Il candidato
chiarisca in cosa consistono tali patologie e fornisca motivate indicazioni dietetiche per ridurne il
rischio.

2.

L’educazione alimentare è il primo passo per il mantenimento del proprio stato di salute. Il candidato,
facendo riferimento ai LARN 2012 (Livelli di Assunzione di Riferimento di Nutrienti), illustri le
caratteristiche di una dieta equilibrata per un adolescente. Nello specifico, riporti l’assunzione di
riferimento in proteine, lipidi, glucidi, sia per quanto riguarda la quantità che la qualità, indicando
anche le relative fonti alimentari da preferire e da limitare; indichi due micronutrienti importanti per
la dieta dell’adolescente suggerendo, per ciascuno, le fonti alimentari.

3.

Il Regolamento (CE) n. 852/2004 obbliga gli OSA (Operatori del Settore Alimentare) a “elaborare e
realizzare programmi e procedure per la sicurezza degli alimenti basati sui principi del sistema
HACCP”. In riferimento al piano HACCP, il candidato individui un pericolo legato alla preparazione
di un alimento o di una bevanda, analizzandone la gravità ed un punto critico di controllo (CCP) per
ridurne il rischio.

4.

Una delle linee guida per una sana alimentazione proposte dall’INRAN (Istituto Nazionale di Ricerca
per gli Alimenti e la Nutrizione) recita: “Più cereali, legumi, ortaggi e frutta”. Il candidato spieghi
l’importanza nutrizionale di tale raccomandazione

___________________________
Durata massima della prova: 6 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

