Pag. 1/5

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M951 – ESAME DI STATO DI ISTRUZIONE SECONDARIA SUPERIORE
Indirizzo: RR9T – TECNICO DELLA GRAFICA PUBBLICITARIA
Tema di: PROGETTAZIONE GRAFICA
Il Comune di Arezzo, in collaborazione con l’Ente Fiera Antiquaria, organizza una sessione estiva
della fiera antiquaria stessa; l’evento si svolgerà nelle vie del centro storico dal 5 al 26 di luglio e
avrà come titolo:
“Fiera Antiquaria di Arezzo Summer 2015”.
Per tale iniziativa promozionale la committenza richiede la progettazione di una campagna di
comunicazione che abbia lo scopo di informare e sensibilizzare il pubblico verso il nuovo evento.
La campagna di comunicazione sarà veicolata attraverso il mezzo stampa, sia in forma dinamica (da
applicarsi sui mezzi di trasporto pubblici urbani), che statica (manifesto da affiggere negli spazi
dedicati delle principali città italiane).
Il progetto dovrà contenere:
Visual, costituito dell'elaborazione del materiale selezionato, con la possibilità di introdurre
elementi grafici integrativi (anche cromatici) o trattamenti delle copie fotostatiche.
Titolo della campagna: Fiera Antiquaria di Arezzo Summer 2015
Sottotitolo: Le vie e le piazze dell’antiquariato
Arezzo dal 5 al 26 Luglio 2015
Apertura: da martedì a sabato h.9.00/21.00, domenica h.9.00/22.00; chiuso il lunedì.
Logo: Fiera Antiquaria di Arezzo
Misure: locandina esterna per bus cm 120x45 (cm 117x42 al vivo)
Misure: manifesto cm 100x140
Sono richiesti i seguenti elaborati:
‒ una serie di studi preliminari (rough)
‒ gabbia di impaginazione con gli ingombri relativi agli elementi da comporre
‒ layout nel formato richiesto
‒ breve relazione che illustri i criteri adottati nella progettazione e le motivazioni delle scelte
formali e compositive operate.
Allegati: n.5 immagini della città di Arezzo e il logo della Fiera Antiquaria

___________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso della strumentazione, informatica e laboratoriale, disponibile nella istituzione scolastica.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

