Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
X08C – ESAME DI STATO DI ISTRUZIONE SECONDARIA SUPERIORE
Indirizzo: IB34 – TECNICO DELL’INDUSTRIA AUDIOVISIVA
Tema di: LINGUAGGIO AUDIOVISIVO E TECNICHE DELLA COMUNICAZIONE

Il candidato, sulla base delle conoscenze e competenze acquisite durante il corso di studi, svolga
uno dei seguenti temi:

A – Con l’espressione “New Hollywood” si indica un momento storico della cinematografia
americana caratterizzato da grandi cambiamenti relativi alla produzione, alle tematiche
affrontate, al ruolo del regista, alla personalità degli interpreti.
Il candidato rifletta sul tema soffermandosi sui vari aspetti di questa fondamentale fase di
trasformazione e citando autori e opere che ritiene significativi.

B – Nella storia del cinema, tanto nel secolo scorso quanto in anni recenti, le trasformazioni
tecnologiche sono state connesse con importanti mutamenti linguistici.
Sulla base delle esperienze maturate nel proprio settore specifico anche nel corso di
esperienze formative realizzate in contesti operativi, il candidato illustri l’assunto esposto in
premessa, descrivendo alcuni fondamentali momenti di svolta nell’evoluzione delle
tecnologie audiovisive.

___________________________
Durata massima della prova: 6 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

