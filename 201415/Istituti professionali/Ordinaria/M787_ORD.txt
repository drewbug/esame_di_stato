Pag. 1/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M787 – ESAME DI STATO DI ISTRUZIONE SECONDARIA SUPERIORE
Indirizzo: IPIP – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA PRODUZIONI AUDIOVISIVE
Tema di: TECNICHE DI PRODUZIONE E DI ORGANIZZAZIONE

ATTENZIONE
La presente prova è costituita dalle seguenti tracce relative a:
 IPIP – PRODUZIONI INDUSTRIALI E ARTIGIANALI
ARTICOLAZIONE INDUSTRIA CURVATURA PRODUZIONI
AUDIOVISIVE
 IPAB – PRODUZIONI INDUSTRIALI E ARTIGIANALI
ARTICOLAZIONE ARTIGIANATO CURVATURA FOTOGRAFIA
 IPFA - PRODUZIONI INDUSTRIALI E ARTIGIANALI
ARTICOLAZIONE ARTIGIANATO OPZIONE PRODUZIONI
ARTIGIANALI DEL TERRITORIO CURVATURA FOTOGRAFIA

Si invita il Presidente della commissione a verificare che i
candidati di ciascuna classe ricevano e svolgano la prova d’esame
coerente al percorso di studio seguito.

Pag. 2/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M787 – ESAME DI STATO DI ISTRUZIONE SECONDARIA SUPERIORE
Indirizzo: IPIP – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA PRODUZIONI AUDIOVISIVE
Tema di: TECNICHE DI PRODUZIONE E DI ORGANIZZAZIONE

Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
La fiction televisiva ha conosciuto nel nostro paese diversi momenti, le cui caratteristiche sono
legate all’epoca di produzione, al panorama dell’offerta televisiva, allo sviluppo tecnologico.
Il candidato, sulla base delle conoscenze e competenze acquisite durante il corso di studi anche
grazie a esperienze formative realizzate in contesti operativi, ipotizzando che si debba realizzare
una miniserie in due puntate dedicata alla biografia di un noto pilota automobilistico del
Novecento, destinata alla tv generalista, ne descriva le fasi di pre-produzione, produzione e
post-produzione.

SECONDA PARTE
1.

In relazione alla situazione delineata dalla traccia, il candidato si soffermi su una figura
professionale a sua scelta, approfondendone il ruolo specifico nel processo di lavorazione.

2.

Il candidato spieghi in quali fasi si articola la stesura della sceneggiatura di una fiction.

3.

Il candidato spieghi cosa è uno storyboard e ne illustri le funzioni.

4.

Il candidato descriva le principali attrezzature utilizzate per il montaggio.

___________________________
Durata massima della prova: 6 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

Pag. 3/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M804 – ESAME DI STATO DI ISTRUZIONE SECONDARIA SUPERIORE
Indirizzi: IPAB – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
CURVATURA FOTOGRAFIA
IPFA - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
OPZIONE PRODUZIONI ARTIGIANALI DEL TERRITORIO
CURVATURA FOTOGRAFIA
Tema di: PROGETTAZIONE E REALIZZAZIONE DEL PRODOTTO
Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
La ditta “Natura Viva” intende realizzare la campagna pubblicitaria di una linea di succhi di frutta
biologici, nella quale si vuol sottolineare che essi contengono esclusivamente frutta senza aggiunta
di altri ingredienti, naturali o sintetici. Il candidato, sulla base delle conoscenze e competenze
acquisite durante il corso di studi anche grazie a esperienze formative realizzate in contesti operativi,
deve realizzare una pagina pubblicitaria da inserire in una nota rivista a diffusione nazionale destinata
a un pubblico femminile (dimensioni cm 23 x 33).
Utilizzando immagini scelte tra un congruo numero di fotografie (selezionate dalla commissione o
desunte da archivi disponibili nella sede d’esame), il candidato proceda alla loro elaborazione e alla
realizzazione della bozza esecutiva del prodotto richiesto, inserendo il nome della ditta e ogni altro
elemento ritenuto utile al raggiungimento della massima efficacia comunicativa in relazione ai dati
forniti dalla traccia.
Si richiede la produzione dei seguenti elaborati:


file di lavorazione completi nei formati jpeg e psd



prova di stampa ridimensionata nel formato UNI A4



relazione illustrativa dell’intero iter progettuale

SECONDA PARTE
1.

Il candidato illustri le principali caratteristiche tecniche della fotografia pubblicitaria.

2.

In relazione a questo tipo di ripresa fotografica, il candidato descriva l’attrezzatura necessaria
alla realizzazione del prodotto.

3.

Il diaframma: il candidato illustri cos’è e qual è il suo funzionamento.

4.

Il candidato illustri i problemi tecnici che si incontrano nella realizzazione di un ritratto
fotografico in interno.

____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella
istituzione scolastica.
Non è consentito lasciare l’Istituto prima che siano trascorse 3 ore dalla dettatura del tema.

