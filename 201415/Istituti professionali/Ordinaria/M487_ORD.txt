Pag. 1/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M487 – ESAME DI STATO DI ISTRUZIONE SECONDARIA SUPERIORE
Indirizzi: IP02 – SERVIZI SOCIO-SANITARI
Tema di: PSICOLOGIA GENERALE ED APPLICATA

Il candidato svolga la prima parte della prova e risponda a due tra i quesiti proposti nella
seconda parte.

PRIMA PARTE
Le dipendenze
“La dipendenza è la condizione in cui parte del benessere, della sopravvivenza della persona e della
gestione delle azioni quotidiane non è stabilita dalla persona stessa, ma da qualcos'altro.
Generalmente si fa coincidere il concetto di dipendenza con un'accezione negativa, collegandolo
immediatamente alle tossicodipendenze. In realtà sono molte di più le dipendenze indispensabili e
necessarie per il sano sviluppo della persona (per esempio, la dipendenza di un bambino dai propri
genitori non può essere definita una condizione patologica, così come non è patologico dipendere
da qualcuno quando si è ammalati).
[...] Quando il legame di dipendenza è particolarmente accentuato, emerge un bisogno di ricerca
(più o meno forte) dell'oggetto da cui si è dipendenti nel momento in cui esso viene a mancare per
troppo tempo.
La relazione dipendente, che sia con una sostanza (dipendenza fisica), con una persona (dipendenza
affettiva) o con certe situazioni, assume connotazioni patologiche quando diventa un
comportamento fisso e rigido, determinando un cambiamento in negativo della qualità della vita
della persona (per esempio, quando lo svolgimento della vita quotidiana ruota completamente
attorno al soddisfacimento impulsivo di alcuni bisogni, provocando nella persona pensieri ossessivi,
irrequietezza, impulsività, fino ad arrivare ad azioni aggressive).
Le più famose dipendenze conosciute sono sicuramente quelle fisiche (per esempio da sostanze e
alcol), a cui si aggiungono le “nuove dipendenze”, categoria in cui si fanno rientrare situazioni
patologiche come: comportamenti e relazioni disfunzionali, legami problematici riferiti a oggetti,
attività, stili di vita, gestione del tempo, consumi, modalità di attaccamento, difficoltà relazionali,
rapporto con la realtà e con il mondo esterno.”
voce Dipendenza, in Dizionario Internazionale di Psicoterapia, Giorgio NARDONE-Alessandro SALVINI,
Garzanti, Milano 2013.

Il candidato, avvalendosi anche delle riflessioni scaturite dalla lettura del brano sopra riportato,
tratti l'argomento.

Pag. 2/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M487 – ESAME DI STATO DI ISTRUZIONE SECONDARIA SUPERIORE
Indirizzi: IP02 – SERVIZI SOCIO-SANITARI
Tema di: PSICOLOGIA GENERALE ED APPLICATA

SECONDA PARTE
1.

Quali sono le principali dipendenze patologiche e in che cosa consistono?

2.

In che cosa si concretizzano i servizi prestati ai soggetti affetti da dipendenze patologiche e
quali sono le figure professionali cui tali prestazioni competono?

3.

Che cosa si intende per educazione alla salute e come essa si attua in concreto?

4.

Nel caso di persone in situazione di disagio psichico quale ruolo può avere l'interazione fra enti
prestatori di servizi e famiglia?

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

