Pag. 1/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
IPT1 – ESAME DI STATO DI ISTRUZIONE SECONDARIA SUPERIORE
Indirizzo: IPT1 – SERVIZI PER L'ENOGASTRONOMIA E L'OSPITALITA' ALBERGHIERA
ARTICOLAZIONE ENOGASTRONOMIA
Tema di: SCIENZA E CULTURA DELL'ALIMENTAZIONE

Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Expo Milano 2015 è l’Esposizione Universale che si svolge in Italia ed è il più grande evento mai
realizzato sull’alimentazione e la nutrizione. Il tema è “Nutrire il Pianeta. Energia per la Vita”.
Il sito comprende cinque Aree Tematiche correlate con l’alimentazione, queste sono: il Padiglione
Zero (racconta la storia dell’uomo attraverso il suo rapporto con il cibo), il Future Food District
(spiega come la tecnologia cambierà le modalità di conservazione, distribuzione, acquisto e
consumo di cibo), il Children Park (spazio per i bambini), il Parco della Biodiversità (riproduce gli
ecosistemi che si trovano sul nostro Pianeta) e Arts & Foods (affronta il rapporto tra cibo e arte).
All’interno dello spazio espositivo 145 paesi partecipano alla mostra, alcuni con un proprio
padiglione, come è il caso dell’Italia. I Paesi che partecipano senza un padiglione autonomo sono
stati raggruppati e organizzati in spazi espositivi comuni denominati Cluster. Ogni Cluster
rappresenta un tema principale riconducibile a un tipo di alimento. Questi sono: Riso, Cacao e
Cioccolato, Caffè, Frutta e Legumi, Spezie, Cereali e Tuberi, Bio-Mediterraneo (il cibo e la dieta
Mediterranea), Isole - Mare e Cibo, l’Alimentazione delle Zone Aride.
A Expo 2015, il Trentino viene rappresentato in tre spazi: un’area adiacente al Padiglione Italia –
vedrà la Provincia protagonista nella settimana dal 10 al 16 luglio-, una zona denominata “Piazzetta
Trentino” e un’area Trentino nel Padiglione Vino, dove è presente il meglio della produzione
trentina.

Padiglione Italia

Pag. 2/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
IPT1 – ESAME DI STATO DI ISTRUZIONE SECONDARIA SUPERIORE
Indirizzo: IPT1 – SERVIZI PER L'ENOGASTRONOMIA E L'OSPITALITA' ALBERGHIERA
ARTICOLAZIONE ENOGASTRONOMIA
Tema di: SCIENZA E CULTURA DELL'ALIMENTAZIONE

Padiglione Italia all’interno dell’EXPO

Cluster
Immagini sito ufficiale Expo 2015

Il Padiglione Italia denominato “Vivaio Italia” mostra ai visitatori tutte le sue eccellenze
produttive. Permette di conoscere la cucina nazionale attraverso i suoi gusti, profumi e colori. Il
candidato individui un prodotto enogastronomico tipico nazionale o locale che, a suo parere, meriti
uno spazio proprio all’interno del Padiglione Italia. Spieghi il marchio di qualità, la provenienza
territoriale, le caratteristiche e il contributo in cucina.

Pag. 3/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
IPT1 – ESAME DI STATO DI ISTRUZIONE SECONDARIA SUPERIORE
Indirizzo: IPT1 – SERVIZI PER L'ENOGASTRONOMIA E L'OSPITALITA' ALBERGHIERA
ARTICOLAZIONE ENOGASTRONOMIA
Tema di: SCIENZA E CULTURA DELL'ALIMENTAZIONE

Il candidato scelga come punto di partenza uno dei Cluster presenti nell’Esposizione Universale di
Milano e indichi le caratteristiche chimico - fisiche e nutrizionali di un alimento riconducibile
all’argomento del Cluster:
-

Individui un metodo di conservazione adatto all’alimento scelto e descriva la tecnica.

-

Considerando il Reg. CE 1169/2011 sull’etichettatura alimentare, realizzi un’etichetta che
contenga tutte le informazioni obbligatorie necessarie per la commercializzazione del prodotto
descritto nel punto precedente.

SECONDA PARTE
Il candidato provveda a elaborare/rispondere a due dei seguenti quesiti.
1.

2.

3.

4.

Nel Padiglione Italiano i visitatori possono assaggiare la cucina italiana nello spazio
degustazione, tra le numerose proposte troviamo il tiramisù. Il candidato prepari un diagramma
di flusso riferito alla preparazione di un tiramisù evidenziando i CCP e i relativi sistemi di
monitoraggio da utilizzare. Evidenzi i rischi microbiologici legati al microrganismo
Salmonella, e descriva la malattia Salmonellosi.
Demetrio Albertini è ambasciatore di Expo Milano 2015. L’ex campione di Milan, Barcellona e
Atletico Madrid coordina le attività legate allo sport che si tengono all’interno dell’Esposizione
Universale. Il candidato, come collaboratore di Demetrio Albertini, dovrà proporre e descrivere
accuratamente tre iniziative o progetti in ambito sportivo che trovino sviluppo durante i diversi
mesi della manifestazione, considerando come tema l’alimentazione e lo sport.
Alcuni visitatori dell’Esposizione possono essere persone che manifestino intolleranze
alimentari. Il candidato elabori un opuscolo informativo che permetta loro di visitare l’Expo
senza problemi. A questo fine dovrà: indicare gli alimenti alla base delle più diffuse
intolleranze alimentari, individuare la possibile presenza di questi alimenti nei diversi Cluster e
proporre per ogni intolleranza gli “assaggi” permessi e gli “assaggi” vietati all’interno di
almeno otto dei nove padiglioni. (Il candidato ipotizzi che nei diversi Cluster si può assaggiare
il cibo riconducibile al nome del Cluster preparato in diversi modi).
La ristorazione moderna è sempre più attenta alle realtà locali e ai prodotti tipici. Il candidato
proponga un esempio di menù, diretto a turisti di percorsi enogastronomici, che integri le ricette
tradizionali del territorio di una regione a vostra scelta, con quelle di piatti nazionali.

___________________________
Durata massima della prova: 6 ore.
È consentito l’uso di calcolatrici non programmabili.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

