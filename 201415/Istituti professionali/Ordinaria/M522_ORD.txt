Pag. 1/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M522 – ESAME DI STATO DI ISTRUZIONE SECONDARIA SUPERIORE
Indirizzo: IPPD – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ENOGASTRONOMIA"
OPZIONE PRODOTTI DOLCIARI ARTIGIANALI E INDUSTRIALI
Tema di: SCIENZA E CULTURA DELL’ALIMENTAZIONE, ANALISI E CONTROLLI
MICROBIOLOGICI DEI PRODOTTI ALIMENTARI

Il candidato svolga la prima parte della prova e risponda a due tra i quesiti proposti nella seconda
parte.
Malattie correlate al consumo dei prodotti dolciari e da forno

PRIMA PARTE
“Nonostante il grado di malnutrizione esistente sul pianeta, secondo l’Organizzazione Mondiale della
Sanità l’obesità rappresenta uno dei principali problemi di salute pubblica nel mondo. Siamo di fronte
ad una vera e propria epidemia globale, che si sta diffondendo in molti Paesi e che può causare, in
assenza di un’azione immediata, problemi sanitari molto gravi nei prossimi anni […].”
(Fonte: Epicentro, Il portale dell’Epidemiologia per la sanità pubblica, 16 ottobre 2014)

L’obesità, e più in generale la malnutrizione in eccesso, è correlata anche al consumo di alimenti ad
alto valore glicemico.
Il candidato spieghi i fattori eziologici che influiscono sulla comparsa dell’obesità, distinguendo la
gravità della situazione in relazione all’età e al tipo di obesità.
Esponga, inoltre, come questa situazione clinica e l’eccessivo consumo di alimenti ad alto valore
calorico, di cui molti prodotti di pasticceria fanno parte, possano essere concause della comparsa del
diabete di tipo 2.

Pag. 2/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M522 – ESAME DI STATO DI ISTRUZIONE SECONDARIA SUPERIORE
Indirizzo: IPPD – SERVIZI PER L’ENOGASTRONOMIA E L’OSPITALITÀ ALBERGHIERA
ARTICOLAZIONE "ENOGASTRONOMIA"
OPZIONE PRODOTTI DOLCIARI ARTIGIANALI E INDUSTRIALI
Tema di: SCIENZA E CULTURA DELL’ALIMENTAZIONE, ANALISI E CONTROLLI
MICROBIOLOGICI DEI PRODOTTI ALIMENTARI

SECONDA PARTE

Il candidato svolga due quesiti tra i seguenti, a sua scelta, utilizzando per ciascuno non più di dieci
righe.
1.

Il candidato fornisca indicazioni per la prevenzione primaria del sovrappeso e dell’obesità e
proponga delle indicazioni dietetiche finalizzate a contrastare le malattie correlate a queste
situazioni cliniche.

2.

Tenendo presente che abitudini alimentari non corrette possono aumentare il rischio di patologie,
il candidato spieghi i motivi per cui si consiglia una dieta qualitativamente e quantitativamente
equilibrata. In particolare, si riferiscano i parametri necessari per calcolare la corretta quantità di
alimenti da consumare nell’arco della giornata.

3.

In relazione alla stesura del Piano HACCP per un laboratorio di pasticceria, si spieghino i motivi
per i quali la formazione e l’igiene degli addetti al Laboratorio risultano particolarmente
importanti e si riferisca quali interventi, anche di tipo organizzativo e gestionale, debbano essere
adottati.

4.

Come riferito ne “Il portale dell'epidemiologia per la sanità pubblica”, “…nei soli Paesi
industrializzati, oltre il 30% della popolazione, ogni anno, è soggetto a una tossinfezione
alimentare”.
Il candidato illustri il diverso significato di intossicazione, infezione, tossinfezione alimentare e
spieghi almeno due delle tossinfezioni più frequenti nel settore dolciario. Esamini le
caratteristiche degli agenti infettanti e i sistemi di prevenzione utili per limitare l’incidenza di
queste patologie.

___________________________
Durata massima della prova: 6 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

