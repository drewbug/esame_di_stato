Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M769 – ESAME DI STATO DI ISTRUZIONE SECONDARIA SUPERIORE
Indirizzi: IPAF – PRODUZIONI INDUSTRIALI E ARTIGIANALI
ARTICOLAZIONE INDUSTRIA
OPZIONE ARREDI E FORNITURE D’INTERNI
IPIA – PRODUZIONI INDUSTRIALI E ARTIGIANALI
ARTICOLAZIONE INDUSTRIA
CURVATURA ARREDI E FORNITURE D’INTERNI
Tema di: TECNICHE DI PRODUZIONE E DI ORGANIZZAZIONE
In una grande sala cinematografica da tempo in disuso si sta ricavando un centro polifunzionale per
convegni.
Oltre alle strutture di servizio si vogliono realizzare almeno 4 sale con diversa ricettività: rispettivamente
per 300, 200, 100 e 50 persone.
Il candidato scelga liberamente una delle 4 sale su cui concentrare la sua attenzione e, assunti liberamente
gli elementi di progettazione utili e necessari, individui e predisponga le fasi per la realizzazione delle
sedute più idonee ai convegnisti. I manufatti possono essere realizzati in legno e/o altri materiali idonei
anche di diversa tipologia.
Il candidato svolga la prima parte della prova e risponda a due tra i quesiti proposti nella seconda
parte.
PRIMA PARTE
Si richiedono:
 progetto di massima
 disegno di fabbricazione, redatto nel rispetto delle norme U.N.I. e disegno tecnico di almeno un
particolare
 descrizione delle scelte progettuali, relative ai materiali
 indicazione dei reparti aziendali, macchine, attrezzature necessarie
 ciclo di lavorazione dell’elemento prescelto e calcolo dei tempi necessari nelle singole fasi di
lavorazione.
SECONDA PARTE
1. Utilizzazione delle macchine e degli impianti relativamente al mantenimento dell’efficienza
produttiva e della massima economia.
2. Individuazione dei centri di costo presenti nella produzione.
3. Rispetto dei parametri di igiene ambientale relativamente alle emissioni di polveri.
4. Relazione sui sistemi di sicurezza individuali.
____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella
istituzione scolastica.
Non è consentito lasciare l’Istituto prima che siano trascorse 3 ore dalla dettatura del tema.

