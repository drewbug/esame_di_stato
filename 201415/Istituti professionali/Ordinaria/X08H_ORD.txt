Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
X08H – ESAME DI STATO DI ISTRUZIONE SECONDARIA SUPERIORE
Indirizzo: IA76 – TECNICO DELLA PRODUZIONE DELL’IMMAGINE FOTOGRAFICA
Tema di: ELABORAZIONE E GESTIONE INFORMATICA DELL’IMMAGINE

Si deve creare una pagina pubblicitaria, destinata ad una rivista specializzata dedicata al
turismo e ai viaggi, per il tour operator WONDERWORLD. L’iniziativa che si intende
reclamizzare consiste nella possibilità di prenotare soggiorni in castelli e in raffinate residenze
storiche in vari paesi europei. L’intenzione del committente è quella di conferire al prodotto
pubblicitario una atmosfera “fiabesca”; lo slogan che verrà utilizzato è il seguente:
RE PER UNA NOTTE – soggiorni in castelli e residenze di charme
Scelte le immagini, tra un congruo numero proposto dalla commissione o desunte da archivi
disponibili nella sede di esame, il candidato proceda alla loro elaborazione in funzione delle
potenzialità comunicative, al loro dimensionamento, risoluzione e resa qualitativa.
Eseguito il perfezionamento definisca compositivamente la pagina (tenendo presente che la
rivista ha dimensioni cm 23 x 33) inserendo, oltre le foto, il nome del tour operator, lo slogan
e ogni altro elemento utile alla comunicazione.
Infine il candidato produca una stampa in formato A4 con riduzione proporzionale della
pagina pubblicitaria e un CD contenente tutte le fasi di lavorazione.

___________________________
Durata massima della prova: 8 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso della strumentazione, informatica e laboratoriale, disponibile nella istituzione scolastica.
Non è consentito l’accesso ad Internet.
Non è consentito lasciare l’Istituto prima che siano trascorse 3 ore dalla dettatura del tema.

