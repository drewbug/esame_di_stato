Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M813 – ESAME DI STATO DI ISTRUZIONE SECONDARIA SUPERIORE
Indirizzo: IPAO – PRODUZIONI INDUSTRIALI E ARTIGIANALI
ARTICOLAZIONE ARTIGIANATO
OPZIONE PRODUZIONI ARTIGIANALI DEL TERRITORIO
CURVATURA METALLI E OREFICERIA
Tema di: PROGETTAZIONE E REALIZZAZIONE DEL PRODOTTO

Il candidato svolga la prima parte della prova e risponda a due tra i quesiti proposti nella
seconda parte.
PRIMA PARTE
Nel nostro mondo globalizzato, un numero sempre più alto di giovani desidera viaggiare, conoscere
paesi e culture diverse dalla propria, realizzare esperienze di studio e di lavoro all’estero. Per questa
generazione curiosa e cosmopolita, un’azienda orafa intende realizzare una linea di gioielli basata
su forme innovative e sull’uso di elementi colorati in pietra e in cristallo, per la quale si intendono
utilizzare metalli preziosi e non preziosi.
Il candidato, sulla base delle conoscenze e competenze acquisite durante il corso di studi anche
grazie a esperienze formative realizzate in contesti operativi, proponga per questa collezione uno o
più prodotti a sua scelta tra collane, bracciali, orecchini, anelli.
Si richiede la produzione dei seguenti elaborati:


schizzi preparatori



bozzetto eseguito a mano o al computer



relazione illustrativa dell’iter progettuale e breve descrizione delle successive fasi di
lavorazione del prodotto.

SECONDA PARTE
1.

Il candidato illustri diverse tipologie di elementi di congiunzione tra parti di un gioiello.

2.

Il candidato spieghi la differenza tra incassatura e incastonatura.

3.

Il candidato spieghi cosa si intende con l’espressione “titolo di un metallo prezioso” e qual è
l’importanza di tale parametro.

4.

Il candidato illustri l’uso dei dispositivi di protezione individuali nel settore di produzione
“oreficeria”.

____________________________
Durata massima della prova: 8 ore.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
È consentito l’uso dei materiali e delle attrezzature, informatiche e laboratoriali (esclusa INTERNET), disponibili nella
istituzione scolastica.
Non è consentito lasciare l’Istituto prima che siano trascorse 3 ore dalla dettatura del tema.

