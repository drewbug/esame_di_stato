Pag. 1/1

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M074 – ESAME DI STATO DI ISTRUZIONE SECONDARIA SUPERIORE
Indirizzo: IP03 - SERVIZI SOCIO – SANITARI
ARTICOLAZIONE ARTI AUSILIARIE PROFESSIONI SANITARIE – ODONTOTECNICO
Tema di: SCIENZE DEI MATERIALI DENTALI E LABORATORIO

Il candidato svolga la prima parte della prova e risponda a due tra i quesiti proposti nella
seconda parte.

PRIMA PARTE
Il candidato descriva le differenti proprietà di resine e ceramiche dentali e spieghi in che modo è
possibile migliorarle, attraverso la composizione o particolari trattamenti.
In seguito illustri e giustifichi le principali fasi di lavorazione di una protesi fissa in metallo-resina o
in metallo-ceramica, ed indichi, motivando la scelta, in quale settore posizionerebbe il restauro
descritto.

SECONDA PARTE
1.

Il candidato descriva le caratteristiche che devono possedere le leghe utilizzate per protesi
fissa in metallo-resina e metallo- ceramica.

2.

Il candidato, con riferimento al caso descritto nella prima parte, descriva come dovrà
procedere l’odontoiatra per rilevare l’impronta e indichi quali materiali ritiene idonei,
motivando la scelta, per la realizzazione della protesi.

3.

Il candidato indichi le principali differenze fra gli agar-agar e gli alginati utilizzati per rilevare
impronte dentali.

4.

Il candidato descriva le caratteristiche principali delle resine composite e indichi il loro
impiego in ambito dentale.

____________________________
Durata massima della prova: 6 ore.
È consentito l’uso del dizionario di italiano.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

