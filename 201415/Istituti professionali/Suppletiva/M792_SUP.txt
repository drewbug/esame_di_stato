Pag. 1/4

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M792 – ESAME DI STATO DI ISTRUZIONE SECONDARIA SUPERIORE
Indirizzo: IPTS - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
OPZIONE PRODUZIONI TESSILI SARTORIALI
Tema di: PROGETTAZIONE TESSILE, ABBIGLIAMENTO, MODA E COSTUME

Il candidato svolga la prima parte della prova e risponda a due tra i quesiti proposti nella
seconda parte.

PARTE PRIMA
Un look allegro e brioso? Un gioco di puntini, soprattutto se si gioca con le loro dimensioni e i
colori: la moda a pois mette allegria.
Testimonial d’eccellenza è sicuramente Minnie Mouse che nasce negli anni 30 indossando una
gonnellina di quel pattern, periodo in cui erano già in voga. Straordinarie sono le pin-up con i loro
costumi cherry a pois bianchi o la nuova cenerentola Julia Roberts in Pretty Woman che indossa
un abito a pois in un’occasione formale; ma c'è anche chi, come Yayoi Kusama, ne ha fatto una
questione di stile, trasformando i pois in un leitmotiv delle sue opere. Fantasia che è conosciuta
anche come polka dot: si dice infatti che ballerini boemi indossassero strane vesti dalla stampa a
pois durante una danza tipica. Sicuramente indimenticabile è la collezione sofisticata di Valentino
del 1992.
Sono tornati prepotentemente rinvigoriti da una nuova e radiosa luce sulle passerelle spring
summer 2015. Dolce e Gabbana hanno fatto sfilare sensuali figure, dai capelli raccolti con
garofani rossi, avvitate in longuette dalla fantasia a pois, chic in total look black and white; una
versione neo dark è quella di Saint Laurent; diventano dettagli bon ton per la camicia di seta rosa a
pois blue di Valentino; non manca la versione artistica di un novello Mondrian couturier del 2015
che ha creato la gonna a ruota a tinta unita con due maxi tasche a forma di cerchi, quasi a
rincorrere la perfezione tra forma, taglio e geometrie.
Il bello della moda è reinventare e reinventarsi. Si chiede al candidato di far rivivere l’incanto dei
pois attraverso lo studio di capi street style.

Pag. 2/4

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M792 – ESAME DI STATO DI ISTRUZIONE SECONDARIA SUPERIORE
Indirizzo: IPTS - PRODUZIONI INDUSTRIALI E ARTIGIANALI
ARTICOLAZIONE ARTIGIANATO
OPZIONE PRODUZIONI TESSILI SARTORIALI
Tema di: PROGETTAZIONE TESSILE, ABBIGLIAMENTO, MODA E COSTUME

Al candidato è richiesto, sulla base di uno dei mood board tematici allegati, di:
1.

Individuare le linee da sviluppare ed il target di riferimento per dei capi street style per la
stagione P/E.

2.

Elaborare una serie di schizzi per lo studio preliminare dei modelli.

3.

Eseguire un figurino, scelto dagli schizzi, corredandolo di note tecnico-descrittive,
impaginandolo secondo il gusto personale e in armonia con le scelte progettuali.

4.

Elaborare, sullo schema allegato o su uno schema in uso, il disegno in piano da accostare al
figurino scelto.

5.

Arricchire gli elaborati di note tecnico-descrittive delle scelte progettuali proposte.

PARTE SECONDA
1.

Si motivino brevemente le scelte fatte per esplicitare il tema d’ispirazione.

2.

Si descriva il cliente destinatario delle creazioni presentate.

3.

Si delineino in uno schema gli steps necessari per la progettazione di una collezione.

4.

Per un progettista è di grande interesse frequentare le fiere campionarie di settore. Perché?

____________________________
Durata massima della prova: 8 ore.
È consentita la consultazione di cataloghi e riviste disponibili nell’istituto sede d’esame, nonché l’utilizzo di tecniche e
strumentazioni, per la riproduzione e l’elaborazione informatica di testi e immagini, accessibili a tutti i candidati nel tempo
stabilito per la prova.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

Pag. 3/4
Allegato: Mood board

(http://www.bulgarelliproduction.com

Pag. 4/4

