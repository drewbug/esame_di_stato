Pag. 1/1

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M487 – ESAME DI STATO DI ISTRUZIONE SECONDARIA SUPERIORE
Indirizzi: IP02 – SERVIZI SOCIO-SANITARI
Tema di: PSICOLOGIA GENERALE ED APPLICATA

Il candidato svolga la prima parte della prova e risponda a due tra i quesiti proposti nella
seconda parte.

PRIMA PARTE
La famiglia e il sostegno alla famiglia
<< La famiglia può essere perciò definita come un'organizzazione di relazioni di parentela che ha
una storia e che crea una storia.
[...] Nello specifico: la famiglia è una organizzazione, in quanto è un sistema organizzato con una
gerarchia interna che permea le sue relazioni – in particolare le relazioni intergenerazionali – e che
interagisce in modo dinamico con il contesto culturale in cui vive; lo scopo dell' “organizzazione
famiglia” è quello di dare vita o crescere nuovi esseri umani; la sua caratteristica tipica consiste
nell'organizzare relazioni primarie: primarie perchè connettono le differenze fondamentali
dell'essere umano, le differenze di genere e di generazione, e perchè le relazioni familiari non
possono in alcun modo essere sostituite.
A seconda di come i suoi membri sono tra loro interconnessi, l'organizzazione produce un
funzionamento positivo o negativo.
La differenza di genere come costitutiva della famiglia è stata recentemente messa in discussione
dai cambiamenti avvenuti in alcuni paesi dell'Occidente industrializzato. >>
voce Famiglia, in Dizionario Internazionale di Psicoterapia, G. NARDONE - A. SALVINI,
Garzanti, Milano 2013.

SECONDA PARTE
1.

Quali sono i principali fattori di rischio per le famiglie?

2.

In che cosa si concretizzano i servizi prestati da enti e istituzioni alle famiglie in difficoltà e
quali sono le figure professionali cui tali prestazioni competono?

3.

Che cos'è l'ascolto e qual è la sua importanza nell'ambito dei servizi socio-sanitari?

4.

In che cosa consiste la personalizzazione di un servizio?

____________________________
Durata massima della prova: 6 ore.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.
Non è consentito lasciare l’Istituto prima che siano trascorse 3 ore dalla dettatura del tema.

