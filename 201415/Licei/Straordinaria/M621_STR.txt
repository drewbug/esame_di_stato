Pag. 1/1

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M621 – ESAME DI STATO DI ISTRUZIONE SECONDARIA SUPERIORE
Indirizzo: LIE9 – DESIGN
CURVATURA ARTE DEL LIBRO
Tema di: DISCIPLINE PROGETTUALI DESIGN (LIBRO)

Una casa editrice specializzata in pubblicazioni per l’infanzia ha messo in programma la
realizzazione di una serie di libri didattici ispirati al mondo animale e vegetale. Le conoscenze
dovranno essere impartite secondo l’andamento di un semplice racconto fiabesco e le ricche
illustrazioni potranno essere animate da giochi che rendano attiva la lettura delle immagini.
Dopo aver concepito una semplicissima trama o facendo riferimento a qualche fiaba nota, il
candidato - sulla base delle metodologie progettuali e laboratoriali proprie dell’indirizzo di studi
frequentato e delle esperienze effettuate - ipotizzi una pubblicazione idonea al mondo dei bambini
(indicando anche l’età dell’utenza) nell’articolazione della storia, nell’essenzialità delle figure,
nell’uso appropriato del colore, progetti una copertina accattivante per forma e grafica, resistente
agli urti e priva di pericoli per chi ne farà uso.

Si chiedono i seguenti elaborati:
-

schizzi preliminari

-

progetto esecutivo con annotazioni, campionature e prototipi

-

relazione illustrativa dell’intero iter progettuale.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

