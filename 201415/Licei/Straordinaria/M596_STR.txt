Pag. 1/1

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M596 – ESAME DI STATO DI ISTRUZIONE SECONDARIA SUPERIORE
Indirizzo: LIB9 – DESIGN
CURVATURA ARTE DELL'ARREDAMENTO E DEL LEGNO
Tema di: DISCIPLINE PROGETTUALI DESIGN (ARREDAMENTO E LEGNO)

Nelle immediate vicinanze di un centro abitato di medie dimensione da alcuni decenni è andata
sviluppandosi, per importanza e partecipazione di standisti e di pubblico, una manifestazione
fieristica di livello nazionale, dedicata alle produzioni tipiche delle varie regioni.
L’Ente-fiera che la gestisce sta riorganizzando gli spazi espositivi realizzando nuovi stand, da
collocare all’interno di due grandi capannoni industriali costruiti negli anni settanta, intende inoltre
installare gazebo di varie dimensioni, disseminandoli nell’esteso parco verde in cui la fiera è
collocata.
Il candidato, sulla base delle metodologie progettuali e laboratoriali proprie dell’indirizzo di studi
frequentato e delle esperienze effettuate, ipotizzi soluzioni complessive di arredo che caratterizzino
gli spazi espositivi dedicati alla sua regione o, in alternativa, un punto-ristoro tipo da collocare nei
diversi gazebo. In ambedue i casi immagini diverse strutture modulari che permettano di realizzare
stand o gazebo di varie dimensioni con banconi, espositori, teche, vetrine-frigo per la presentazione
e la custodia delle merci in mostra e, per le istallazioni esterne, anche tavoli e piani di seduta; infine
proponga la soluzione prescelta indicando tutte le fasi progettuali e laboratoriali necessarie per la
sua realizzazione. Particolare attenzione dovrà essere posta alle scelte cromatiche ed all’uso dei
materiali più idonei.
Si chiedono i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo con tavole di ambientazione

-

realizzazione di un modello o del prototipo di un elemento significativo

-

relazione illustrativa dell’intero iter progettuale.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

