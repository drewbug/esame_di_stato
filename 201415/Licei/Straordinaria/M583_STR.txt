Pag. 1/1

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M583 – ESAME DI STATO DI ISTRUZIONE SECONDARIA SUPERIORE
Indirizzo: LI05 – ARCHITETTURA E AMBIENTE
Tema di: DISCIPLINE PROGETTUALI ARCHITETTURA E AMBIENTE

L’Amministrazione di un comune di montagna bandisce un concorso per la progettazione di un
edificio destinato all’accoglienza di gruppi di studenti liceali ed universitari di ambito scientifico.
La natura incontaminata ed il clima mite hanno fatto sì che la piccola cittadina sia divenuta, negli
anni, centro di riferimento per vacanze studio. Gli studenti troveranno accoglienza in un edificio la
cui struttura consentirà libertà e autonomia per gli studenti e, al tempo stesso, controllo da parte dei
docenti loro tutori. Gli ambienti saranno suddivisi in stanze e aree comuni. Le stanze dovranno
essere di circa 12mq ciascuna, con bagno in comune con la stanza limitrofa. L’accesso alle camere
sarà di preferenza stabilito con un passaggio comune a ballatoio. La previsione è di 15 stanze
destinate agli studenti e 5 per i docenti. La cucina, la sala da pranzo e la stanza per gli incontri
didattici saranno posizionate al piano terra.
Sulla base delle metodologie progettuali proprie dell’indirizzo di studi frequentato, il candidato
sviluppi una proposta il cui sviluppo volumetrico è lasciato alla libera interpretazione del candidato.
Si richiedono:


Schizzi preliminari



Planimetria in scala 1:500



Piante, prospetti e sezioni in scala adeguata



A scelta, prospettiva o assonometria ambientate da intendersi anche come viste tratteggiate a
mano libera purché proporzionate secondo le regole geometriche proprie delle rappresentazioni



Realizzazione di modello o prototipo di una parte significativa del progetto, con mezzi
tradizionali o con strumenti informatici (in base alle scelte individuali e alle strumentazioni
disponibili nell’Istituzione scolastica)



Relazione illustrativa del percorso progettuale.

È consentito l’uso del supporto informatico per la restituzione in scala del progetto definitivo.
È consentito l’uso del Manuale dell’architetto.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se la
prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

