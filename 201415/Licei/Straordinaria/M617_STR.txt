Pag. 1/1

Sessione straordinaria 2015
Seconda prova scritta

Ministero dell’Istruzione, dell’ Università e della Ricerca
M617 – ESAME DI STATO DI ISTRUZIONE SECONDARIA SUPERIORE
Indirizzo: LID9 – DESIGN
CURVATURA INDUSTRIA
Tema di: DISCIPLINE PROGETTUALI DESIGN (INDUSTRIA)
“Less is more”
Ludwig Mies Van der Rohe,
in The Architect says, a cura di Laura S. Dushkes, Ed. Princeton Architectural Press, 2012

Sulla base delle metodologie ed esperienze progettuali e laboratoriali di indirizzo acquisite nel corso
di studi, coniugando le esigenze estetiche e concettuali con quelle funzionali e tecnologiche, il
candidato sviluppi una personale proposta sul tema di seguito indicato:
progettare un gioco per bambini in età prescolare che consenta loro di comprendere e sperimentare
in prima persona vari materiali. Il gioco non deve prevedere attività da completare o articolazione
premiante ma deve essere basato sul metodo dell’esplorazione libera dello scenario.
Il gioco, inoltre, deve mirare a creare sorpresa nel bambino, ed essendo volto all’apprendimento e
allo sviluppo percettivo punterà su un trattamento della materia con caratteristiche sensoriali.
Peculiarità del gioco:
a.

deve stimolare nel bambino attività di esplorazione, di manipolazione e di sperimentazione

b.

struttura, forma e colore devono essere coniugati in maniera originale

c.

deve essere riproducibile in serie

Al candidato si richiedono:
1.

Esemplificazioni grafico-espressive, coloristiche e tecnico-grafiche (dal bozzetto al progetto
esecutivo) nelle adeguate scale di riduzione, ritenute dal candidato adatte ad illustrare l’oggetto
nelle sue caratteristiche estetico-formali, materiche, tecnologiche e funzionali;

2.

Eventuale scheda d’analisi dei materiali funzionale al percorso progettuale;

3.

Realizzazione, con mezzi tradizionali o con strumenti informatici, di un particolare
significativo del progetto, in scala ridotta, elaborato secondo individuali preferenze espressive
e/o in relazione alle strumentazioni disponibili nell'istituzione scolastica;

4.

Relazione sull’intero iter progettuale.

Le modalità operative consistono in opzioni tecnico-espressive a scelta del candidato affinché
emergano le attitudini personali nell’autonomia creativa.
____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se la
prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

