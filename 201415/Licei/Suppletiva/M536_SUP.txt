Pag. 1/2

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M536 – ESAME DI STATO DI ISTRUZIONE SECONDARIA SUPERIORE
Indirizzo: LIC6 - ARTI FIGURATIVE
CURVATURA ARTE DEL PLASTICO-PITTORICO
Tema di: DISCIPLINE PITTORICHE, PLASTICHE E SCULTOREE

Nell’ambito storico-artistico la famiglia è stata interpretata e rappresentata da artisti di epoche
diverse in opere pittoriche e plastiche, attraverso varie forme espressive; questi “ritratti di gruppo”
riflettono tanto la realtà socio-culturale del tempo quanto la personale sensibilità dell’artista.
Tra le opere più significative su questo tema si possono citare:


“LAS MENINAS”, Velázquez, olio su tela, 1656



“LA FAMIGLIA SOLER”, Picasso, olio su tela, 1903



“GRUPPO FAMILIARE”, Henry Moore, bronzo, 1945.

Las Meninas

La famiglia Soler

Gruppo familiare

“Las Meninas” è considerato il capolavoro di Velázquez. È una composizione di enorme impatto
visivo; la struttura e il posizionamento spaziale delle figure sono studiati con estrema cura e con
grande originalità. L'Infanta Margherita, in piedi tra le sue damigelle d'onore, sebbene sia la più
piccola è evidentemente la figura centrale. Il re e la regina di Spagna (Filippo IV e sua moglie
Marianna) appaiono riflessi nello specchio alle sue spalle, che diventa il vero punto focale del
dipinto. Poiché si deve immaginare che la coppia reale si trovi nello spazio davanti al dipinto, tale
artificio fa sì che gli spettatori si sentano esclusi dalla scena in quanto il loro posto è occupato dai
due sovrani. Sulla sinistra del quadro si può vedere il pittore stesso in piedi di fronte alla sua grande
tela. In questa scena d’interni Velázquez sa infondere un suo personale realismo; il dipinto diventa
un vero e proprio documento “fotografico”.

Pag. 2/2

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M536 – ESAME DI STATO DI ISTRUZIONE SECONDARIA SUPERIORE
Indirizzo: LIC6 - ARTI FIGURATIVE
CURVATURA ARTE DEL PLASTICO-PITTORICO
Tema di: DISCIPLINE PITTORICHE, PLASTICHE E SCULTOREE

“La famiglia Soler” è una delle opere più belle del periodo blu di Picasso; raffigura il gruppo
familiare in un prato durante la merenda. Sulla tovaglia sono disposti, assieme al vino e alla frutta,
un fucile e una lepre appena cacciata. Lo sfondo di colore blu è simile ad un fondale di teatro.
L’atteggiamento solenne dei soggetti ritratti, che fissano il pittore, conferisce al dipinto un senso di
eternità ed esprime il rispetto dell’intimità della famiglia. Picasso immortala con incisività le
espressioni statiche e assorte di tutti i personaggi.
“Gruppo familiare” di Henry Moore presenta una forte ascendenza classica, riconoscibile nella
scelta del tema e nell’elaborazione della composizione, e un’impronta surrealista, nella moderna
semplificazione dell’immagine (il panno del bambino viene risolto in una serie di anelli concentrici,
la seduta dei personaggi in una linea elegante e astratta); il volto del padre, quasi un manichino, è
attraversato da una audace fenditura. Questi elementi concorrono ad evidenziare la ricerca di Moore
di ritmi e astratte armonie, di alternanza tra vuoto e pieno nella ricerca di fusione tra le forme dei tre
personaggi.
Ispirandosi a queste opere e ad altre a lui note, il candidato delinei un proprio progetto sul tema
della famiglia, che dia prova della sua capacità interpretativa ed espressiva e delle sue competenze
tecnico-artistiche, da realizzare sulla base delle metodologie progettuali e laboratoriali proprie
dell’indirizzo di studi frequentato e in coerenza con il suo percorso artistico.
Il candidato scelga il linguaggio espressivo a lui più congeniale e progetti un’opera bidimensionale
o tridimensionale illustrandone il percorso ideativo. In fase progettuale il candidato definirà,
liberamente, le dimensioni dell’opera proposta ed eventualmente il contesto nel quale essa dovrebbe
essere collocata.
Si richiedono i seguenti elaborati:


schizzi preliminari e bozzetti con annotazioni;



progetto esecutivo con misure dell’opera ed eventuali tavole di ambientazione;



opera originale 1:1 o particolare dell’opera in scala eseguito con tecnica libera;



relazione illustrativa con specifiche tecniche e descrizione delle peculiarità dell’opera e,
eventualmente, del luogo prescelto per accoglierla.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

