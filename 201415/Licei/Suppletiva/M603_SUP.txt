Pag. 1/1

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M603 – ESAME DI STATO DI ISTRUZIONE SECONDARIA SUPERIORE
Indirizzo: LIA9 – DESIGN
CURVATURA ARTE DEI METALLI, DELL'OREFICERIA E DEL CORALLO
Tema di: DISCIPLINE PROGETTUALI DESIGN (METALLI, OREFICERIA E CORALLO)

Il proprietario di una industria orafa, avendo recentemente visitato alcuni dei musei più importanti
del nostro paese, è rimasto particolarmente meravigliato dalla bellezza dei gioielli indossati dai
personaggi rappresentati in molte opere pittoriche al punto da voler inserire in catalogo una linea a
questi ispirata.
Il candidato, sulla base delle metodologie progettuali e laboratoriali proprie dell’indirizzo di studi
frequentato e delle esperienze effettuate, individui (anche con il materiale iconografico messo a
disposizione dalla commissione) l’opera pittorica ed il particolare del manufatto prezioso di
riferimento, ne tragga una personale ed originale rielaborazione pervenendo alla concreta proposta
di realizzazione di un oggetto raffinato da produrre in piccola serie.
Ove il corso abbia contemplato esperienze di lavorazione del corallo, potrà essere previsto
l’inserimento di elementi importanti di questo prezioso materiale.
Sono richiesti i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo corredato da tavole illustrative

-

realizzazione del modello di un elemento significativo del progetto

-

relazione dell’intero iter progettuale.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

