Pag. 1/3

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M704 – ESAME DI STATO DI ISTRUZIONE SECONDARIA SUPERIORE
Indirizzo: LI10 – GRAFICA
Tema di: DISCIPLINE GRAFICHE

L'hip hop è un movimento culturale nato nel 1973. Parallelamente il fenomeno del writing
contribuì a creare un'identità comune nei giovani che vedevano la città come spazio di espressione.
Il riflesso di questa cultura "urbana" ha generato un imponente fenomeno commerciale e sociale,
rivoluzionando il mondo della musica, della danza, dell'abbigliamento e del design. Un nuovo
gruppo musicale appartenente a questo movimento ha creato una compilation: progetta la cover del
loro CD.
1° FASE
Progetta la cover del CD tenendo presente il movimento artistico che si sviluppa
contemporaneamente a questo periodo musicale (vedi allegato). Il titolo e il nome del complesso e i
testi dei brani possono essere di un gruppo esistente o dettato dalla fantasia.
2° FASE
Il confezionamento del disco prevede materiale cartaceo composto da booklet a due o più pagine
con stampa in fronte retro o solo fronte di dimensione mm 246 x 120 e inlay card una pagina con
stampa in fronte retro o solo fronte che comprende le alette per la costa.

Il brand

Il marchio o logo della casa discografica.

Il visual

La parte illustrata dell’annuncio (foto o disegno o immagine creata al computer).

L’head-line

Il titolo della compilation.

Il body copy

Il blocco di testo che informa sui titoli della compilation, o il testo delle canzoni.

Booklet

La copertina composta da due o più pagine (libriccino).

Inlay

Il retro cartaceo del CD: l’area di stampa è un rettangolo delle dimensioni di mm
151 x 118, il lato più lungo è piegato in entrambi gli estremi a 6,5 mm.

Pag. 2/3

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M704 – ESAME DI STATO DI ISTRUZIONE SECONDARIA SUPERIORE
Indirizzo: LI10 – GRAFICA
Tema di: DISCIPLINE GRAFICHE

Gli elaborati dovranno comprendere:
‒
‒
‒
‒

Gli studi preliminari attraverso i quali dovranno essere evidenziati la logica dell’iter progettuale
e la scelta dei criteri per la soluzione adottata.
Lo sviluppo tecnico-grafico del progetto (ogni candidato ha la facoltà di utilizzare le esperienze
acquisite, facendo emergere le attitudini personali nell’autonomia creativa).
La realizzazione di un particolare del progetto stesso, ossia una campionatura tecnica.
Una relazione scritta che motivi le ragioni della scelta progettuale effettuata e che descriva le
problematiche tecniche di realizzazione.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se la
prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

Pag. 3/3

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M704 – ESAME DI STATO DI ISTRUZIONE SECONDARIA SUPERIORE
Indirizzo: LI10 – GRAFICA
Tema di: DISCIPLINE GRAFICHE

ALLEGATO
I graffiti ricoprono uno speciale significato tra gli elementi della cultura hip hop; si tratta di una
forma d'arte esistente fin dagli anni Settanta, pur essendosi sviluppata in maniera decisiva solo nei
tardi anni Ottanta per fiorire durante la decade successiva.
I graffiti, nella cultura hip hop, sono diventati un modo per etichettare una crew o una gang, e sono
stati utilizzati soprattutto in tal senso negli anni Novanta nella metropolitana di New York,
espandendosi più tardi agli altri muri della città. Questo movimento dai treni ai muri fu incoraggiato
dagli sforzi dell'autorità dei trasporti di New York (Metropolitan Transportation Authority) per
sradicare l'abitudine dei graffiti dalle loro proprietà.
La prima forma di graffiti nella metro era una firma fatta con vernice spray, detta tag, che presto si
sviluppò in grandi ed elaborate lettere, complete di colore, ombreggiature, effetti 3D ecc. Con il
passare del tempo, il writing si sviluppò artisticamente e cominciò a definire fortemente l'aspetto
delle aree urbane. Alcune crew hip hop hanno mutuato il loro nome attraverso i graffiti, così come i
Black Spades di Afrika Bambaataa. Nel 1976, artisti dei graffiti quali Lee Quinones iniziarono a
dipingere interi murales con tecniche elaborate.
Il libro Subway Art (New York, Henry Holt & Co, 1990) ed il programma TV Style Wars (andato
in onda per la prima volta su PBS del 1990) furono tra le prime vie che seguì l'aerosol art per
giungere al grande pubblico, e rapidamente il resto del mondo imitò e adottò quest'arte. Oggi quindi
tale forma d'arte è presente fortemente anche in Europa, Sud America, Australia e Giappone. I
graffiti sono stati demonizzati da alcune autorità e associati con leggerezza a violenza, guerra fra
bande, droga e microcriminalità. Nella maggior parte delle legislazioni, creare graffiti su pubbliche
proprietà senza permesso è considerato crimine punibile con multe o reclusione.
«È un'attitudine notturna, i suoi soggetti sono in crescita costante, fondamentalmente recidivi a tutto
di fatto non li senti e non li vedi e non avverti i loro schemi a te sfugge il concetto, vedi solo nomi,
per te è una cosa semplice due bombole d'argento e una pressione grazie all'indice non chiamare
affreschi quelli che vedi sui palazzi, la terminologia corretta è pezzi, zero tabbozzi ognuno ha il suo
motivo, il proprio stile e ne va fiero e niente in dolce a chi ne fa un lavoro, io non vengo sul tuo
muro per denaro resto concreto e sto aggrappato a un sogno sono in ferrovia è un top-2-bottom su
un vagone bianco il tempo ha sviluppato nuovi stili, nuove forme, situazioni sempre pese come ci
ha insegnato Phase per cui non ti stupire se ti è tutto incomprensibile, è assai difficile il concetto
senza il codice. Sull'acciaio, sul muro lascia tracce di colore con un codice, il concetto che ti è
estraneo rende tutto più difficile»
Kaos, Il codice

