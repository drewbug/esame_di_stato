Pag. 1/2

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M583 – ESAME DI STATO DI ISTRUZIONE SECONDARIA SUPERIORE
Indirizzo: LI05 – ARCHITETTURA E AMBIENTE
Tema di: DISCIPLINE PROGETTUALI ARCHITETTURA E AMBIENTE

In una zona centrale di una città di medie dimensioni del nord Italia l'Amministrazione
comunale sottopone all’attenzione dei cittadini, attraverso un sondaggio, la proposta di
risistemazione di un mercato rionale; ci si aspetta di ottenere indicazioni utili per una
fruizione dell'area che vada oltre la vendita al dettaglio.
Le strategie che il Comune dovrà attuare saranno legate anche all’efficienza energetica e alla
sostenibilità ecologica in accordo con i principi legati alle “città intelligenti” (smart cities).
Lo spazio di vendita dei generi alimentari freschi dovrà essere suddiviso in zone all’aperto e
al coperto. In particolare, il mercato dovrà prevedere una porzione di spazi da destinare
esclusivamente alla vendita di pesce fresco, una cospicua parte del quale sarà destinata ai
piccoli ristoranti interni al mercato. La struttura rionale dovrà comprendere una viabilità
suddivisa in pedonale e carrabile, quest’ultima differenziata in percorsi destinati alle
automobili e percorsi riservati ai camion per il rifornimento delle derrate alimentari.
La previsione delle destinazioni d’uso dovrà comprendere:
‒

Spazi di vendita all’aperto, con banchi fissi o mobili

‒

Spazi di vendita al coperto

‒

Punti differenziati di ristoro per menù a base di pesce e vegetariani

‒

Servizi igienici per il pubblico e per gli operatori del mercato

‒

Sotterraneo per l’accoglienza e la conservazione delle derrate alimentari

‒

Parcheggi a raso e/o interrati

Il candidato dovrà, sulla base delle conoscenze acquisite nel corso degli studi, orientare le
proprie scelte progettuali tenendo presenti le caratteristiche del contesto. Lo sviluppo
volumetrico è lasciato alla libera interpretazione del candidato.

Pag. 2/2

Sessione suppletiva 2015
Seconda prova scritta

Ministero dell’Istruzione, dell’ Università e della Ricerca
M583 – ESAME DI STATO DI ISTRUZIONE SECONDARIA SUPERIORE
Indirizzo: LI05 – ARCHITETTURA E AMBIENTE
Tema di: DISCIPLINE PROGETTUALI ARCHITETTURA E AMBIENTE

Si richiedono:
‒

Schizzi preliminari.

‒

Planimetria in scala 1:500.

‒

Piante, prospetti e sezioni in scala adeguata.

‒

Eventuale prospettiva o assonometria ambientate, a scelta, da intendersi anche come viste
tratteggiate a mano libera purché proporzionate secondo le regole geometriche proprie
delle rappresentazioni.

‒

Realizzazione di modello o prototipo di una parte significativa del progetto, con mezzi
tradizionali o con strumenti informatici (in base alle scelte individuali e alle
strumentazioni disponibili nell’istituzione scolastica).

‒

Relazione illustrativa del percorso progettuale.

È consentito l’uso del supporto informatico per la restituzione in scala del progetto definitivo.
È consentito l’uso del Manuale dell’architetto.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se la
prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

