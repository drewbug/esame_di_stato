Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI05 – ARCHITETTURA E AMBIENTE

Tema di: DISCIPLINE PROGETTUALI ARCHITETTURA E AMBIENTE

ESEMPIO PROVA

In un quartiere periferico della città il Comune, al fine di riqualificare una zona fortemente
degradata, destina l’area dell’ex deposito delle autolinee regionali a Museo della Scultura
Contemporanea. Il progetto richiesto ospiterà,oltre alle collezioni permanenti,spazi da destinarsi a
esposizioni temporanee. La particolarità del luogo e delle esposizioni richiede uno sviluppo
volumetrico su un unico livello, con la previsione di un’ampia zona da recuperare a verde ed al
contempo utilizzare per le esposizioni temporanee e permanenti in esterno. Nell’ampio giardino
saranno poste statue che, per dimensioni, struttura e materiale costitutivo, potranno trovare massima
valorizzazione all’aperto.
Il Museo dovrà contenere: spazi espositivi permanenti, spazi espositivi temporanei, due sale per la
didattica, una sala per conferenze e/o proiezioni di filmati, due uffici, servizi igienici distinti per il
pubblico e per il personale del museo, zona ristoro, libreria con vendita di oggetti, esposizione
esterna (giardino).
Il candidato, sulla base delle conoscenze acquisite nel corso degli studi, dovrà orientare le proprie
scelte tenendo presenti lecaratteristiche dell’area.
Si richiedono :
-Schizzi preliminari;
-Planimetria in scala 1:500;
-Piante, prospetti e sezioni in scala adeguata;
-Eventuale prospettiva o assonometria ambientate, a scelta, da intendersi anche come viste
tratteggiate a mano libera purché proporzionate secondo le regole geometriche proprie delle
rappresentazioni.
-Realizzazione di modello o prototipo di una parte significativa del progetto, con mezzi tradizionali
o con strumenti informatici (in base alle scelte individuali e alle strumentazioni disponibili
nell’Istituzione scolastica) ;
-Relazione illustrativa del percorso progettuale.
È consentito l’uso del supporto informatico per la restituzione in scala del progetto definitivo.
È consentito l’uso del Manuale dell’architetto.
_____________________
Durata massima della prova: 3 giorni (6 ore per ciascun giorno)
È consentito l’uso del dizionario della lingua italiana.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.

