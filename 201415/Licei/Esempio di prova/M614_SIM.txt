Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA

ATTENZIONE
IL PRESENTE DOCUMENTO CONTIENE DUE DIVERSI ESEMPI DI PROVA

1

Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA

ESEMPIO 1 - TECNICHE DELLA DANZA CLASSICA
1° giorno - Esibizione collettiva
L’esibizione collettiva dei candidati della Sezione Danza Classica, che prevede il coinvolgimento
di tutti gli allievi, si articolerà nei seguenti ambiti:
Ambiti della Sezione Danza Classica:
Al centro:
1. Piccolo e grande Adagio.
2. Pirouettes e giri nelle grandi pose.
3. Passi saltati: piccolo (anche con batterie), medio e grande sbalzo.
4. Principali forme di virtuosismo:
a) Passi sulle punte per le candidate
b) Giri (a terra e in aria) e salti (batterie) per i candidati
Contenuti relativi a ciascun Ambito.
Combinazioni da svolgersi al centro della sala:
1. Combinazioni di movimenti d’Adagio volte a dimostrare la padronanza tecnica,
l’interiorizzazione del gesto e la qualità musicale ed espressiva, differenziate per il piccolo e il
grande Adagio.
2. Combinazioni di vari passi a terre e di collegamento con pirouettes mirate ad evidenziare la
coordinazione e la qualità dinamica e musicale.
3. Combinazioni di passi saltati volte a dimostrare la padronanza tecnica e la conoscenza della
struttura dinamico-ritmica del piccolo sbalzo (anche con batterie) e del medio e grande sbalzo.
4a. Combinazioni di passi sulle punte per le candidate:
a) Combinazioni di carattere lirico
b) Combinazioni di carattere brillante
4b. Combinazioni di giri e salti per i candidati:
a) Giri in aria
b) Batterie
2

Conclusa l’esibizione collettiva, i candidati si predispongano allo svolgimento della relazione
accompagnatoria, redatta da ciascun candidato sulla base dell’analisi degli elementi tecnici
dell’esibizione e svolta con gli opportuni riferimenti alla storia della danza.

Relazione scritta - Traccia n. 1

Partendo dall’articolazione delle pose nello spazio, analizzane alcune a tua scelta, tenendo conto
della loro evoluzione tecnica e terminologica. Completa poi la relazione prendendo in esame
alcuni esempi coreografici e contestualizzali alla luce delle conoscenze acquisite in particolare
nell’ultimo anno di studi.
Consegne
a) Illustra l’orientamento del corpo nello spazio e i criteri a cui si riferiscono i sistemi di
numerazione della sala.
b) Descrivi la differenza tra obliquement e épaulement con alcuni riferimenti alle arti visive e alle
danze popolari nazionali che hanno influenzato la posizione angolata delle spalle e la
caratterizzazione dello sguardo nelle pose.
c) Illustra la regola che definisce la contrapposizione delle gambe e delle braccia nelle pose
croisées ed effacées di base e ciò che distingue le piccole dalle grandi pose di base.
d) Descrivi l’origine del termine arabesques soffermandoti sulle denominazioni codificate dalla
Scuola russa e sulle sfumature espressive che esse assumono in diversi balletti, attingendo alle tue
conoscenze nell’ambito del programma di Storia della danza.
E’ consentito ai candidati, durante lo svolgimento della relazione, usare il dizionario di Lingua
francese.
Tempo di svolgimento quattro ore dalla dettatura del titolo della relazione.

3

Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI14 – MUSICALE E COREUTICO - SEZIONE COREUTICA
Tema di: TECNICHE DELLA DANZA

ESEMPIO 2 - TECNICHE DELLA DANZA CLASSICA
1° giorno - Esibizione collettiva
L’esibizione collettiva dei candidati della Sezione Danza Contemporanea, che prevede il coinvolgimento
di tutti gli allievi, si articolerà nei seguenti ambiti:
Ambiti della Sezione Danza Contemporanea:
1. Moduli dinamico-ritmici nei diversi livelli dello spazio: centro e periferia; gravità e forza; direzioni e
livelli.
2. Sospensione e swings nelle diversificate modalità di accento: declinazioni del peso; tensione e rilascio,
rapporto musica-danza.
3. Cadute in asse e fuori asse: cadute e recuperi; spostamento del peso; curve torsioni e tilt.
4. Salti nei diversi livelli dello spazio: appoggi e spinte; uso dell’energia; percorsi spaziali.
Tempo di svolgimento fino ad un massimo di due ore.
Conclusa l’esibizione collettiva, i candidati si predispongano allo svolgimento della la relazione
accompagnatoria, redatta da ciascun candidato sulla base dell’analisi degli elementi tecnici
dell’esibizione e svolta con gli opportuni riferimenti alla storia della danza
Relazione scritta - Traccia n. 4
Partendo dal tema de “l’energia”, analizza alcune varianti di resistenza e velocità in moduli di movimento
che vanno dalla sospensione al salto. Completa poi la relazione considerando alcuni esempi coreografici che
visualizzino i concetti trattati e contestualizzali alla luce delle conoscenze acquisite, in particolare,
nell’ultimo anno di corso.
Consegne
1) Analizza le “diverse forme del salto”, soffermandoti su alcuni esempi in cui a tuo avviso la
coordinazione tra braccia e gambe sia di ausilio all’elevazione e di incentivo alla creatività ed
espressività del movimento.
2) Descrivi il concetto di “energia” applicato alle forme e ai volumi nello spazio, con attenzione alle
modalità ritmico-dinamiche del movimento.
3) Rifletti sul concetto di “sospensione” in una sequenza coreografica, con attenzione alla funzione
espressiva del respiro e del flusso di movimento.
4) Analizza alcune delle modalità attraverso cui avviene “il dialogo tra musica e danza”, attingendo
alle tue conoscenze di Storia della danza.
E’ consentito ai candidati, durante lo svolgimento della relazione, usare il dizionario di Lingua inglese.
Tempo di svolgimento quattro ore dalla dettatura del titolo della relazione.

4

