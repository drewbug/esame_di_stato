Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI12 – SCIENZE UMANE
OPZIONE ECONOMICO SOCIALE

Tema di: DIRITTO ED ECONOMIA POLITICA

ESEMPIO PROVA – TIPOLOGIA A

Il candidato sviluppi il tema proposto e risponda a 2 quesiti a scelta tra quelli proposti.
PRIMA PARTE

DEMOCRAZIA RAPPRESENTATIVA E TUTELA DEL BENE COMUNE

Il candidato, rifacendosi al contenuto dei contributi documentali sotto riportati, si soffermi sul
ruolo centrale del governo nelle moderne democrazie per effetto della progressiva
marginalizzazione del parlamento ed evidenzi come ciò influisca sulle scelte di politica
economica
DOCUMENTO A): “Nelle democrazie liberali la maggioranza e la minoranza si equivalgono, nel senso
che sono entrambe tutelate dalla legge e dalla consuetudine. La maggioranza governa, la minoranza
controlla. La maggioranza deve poter realizzare il suo programma. La minoranza deve poter ambire a
diventare maggioranza. Ma il bilanciamento tra ruolo del governo e ruolo dell’opposizione potrebbe non
bastare. Di qui la necessità di pesi e contrappesi per impedire a chi vince le elezioni di fare l’asso
pigliatutto, quasi fosse un redivivo monarca feudale.
Il politico e politologo francese, Alexis de Tocqueville (1805-1859), maestro di liberalismo, aveva
compreso prima degli altri che un fantasma si sarebbe aggirato dopo la fine dei regimi dispotici e
l’avvento della democrazie: la dittatura delle maggioranze parlamentari.
Da qui la necessità di corredare il sistema con organi di garanzia (esempi odierni: la presidenza della
Repubblica e Corte Costituzionale), strutture giurisdizionali (la magistratura), autorità di controllo,
sistemi informativi, organismi finanziari neutrali, in grado di fermare sul nascere la possibile tentazione
del Moderno Principe di spadroneggiare come l’Antico Principe.
L’America e i sistemi politici anglosassoni sono la palestra del bilanciamento dei poteri. Il presidente degli
Stati Uniti è l’uomo più potente del pianeta. Ma anche il Congresso di Washington è l’assemblea più
potente del globo”. Giuseppe de Tomaso, su “La Gazzetta del Mezzogiorno.it” del 21 aprile 2011

DOCUMENTO B) “Da sempre, gli uomini avanzano rivendicazioni di libertà individuale, ma
anche di appartenenza collettiva. Il bene comune e il bene individuale non vanno però sempre
nella stessa direzione. La democrazia, grazie alla sua natura mista, si sforza di preservarli entrambi.
In passato, le cosiddette democrazie popolari – che ho conosciuto da giovane in Bulgaria in nome
dell'interesse collettivo - non lasciavano alcuna libertà all'individuo. Oggi le democrazie corrono il
rischio contrario, vale a dire la tirannia dell'individuo che, in nome di una libertà assoluta e
smisurata, sottomette tutta la vita sociale al dominio di un'economia regolata esclusivamente dalle
leggi del mercato. In questa prospettiva, si postula l'assenza di ogni controllo della società e della
politica sulle forze individuali dell'economia”. Intervista di Fabio Gambaro a Tzvetan Todorov su “la
Repubblica”, 13.9.2012, in “Contro la dittatura del presente. Perché è necessario un discorso sui fini” di
G. Zagrebelsky, Ed. Laterza, Roma-Bari, 2014.

SECONDA PARTE

Quesiti di approfondimento, da trattarsi in modo sintetico.

1. Le forme di governo repubblicane
2. Quali sono i meccanismi costituzionali che garantiscono l’equilibrio dei poteri dello Stato?
3. Strumenti di politica economica finalizzati a garantire l’uguaglianza
4. Le politiche di redistribuzione del reddito

_____________________
Durata della prova : 6 ore
Sussidi consentiti: Dizionario della lingua italiana, Costituzione Italiana, Codice
Civile e leggi complementari, non commentati.

Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI12 – SCIENZE UMANE
OPZIONE ECONOMICO SOCIALE

Tema di: DIRITTO ED ECONOMIA POLITICA

ESEMPIO PROVA – TIPOLOGIA B

Il candidato sviluppi il tema proposto e risponda a 2 quesiti a scelta tra quelli proposti.
PRIMA PARTE
Introduzione:
Il tema delle migrazioni è ritornato al centro del dibattito nazionale, europeo ed internazionale, anche in
seguito alla recentissima tragedia dell’annegamento dei migranti dinnanzi alle coste della Libia. Le vittime
sarebbero più di 900. Erano partiti da un porto a 50 chilometri da Tripoli, stipati dagli scafisti in un’altra
delle tante carrette del mare verso la speranza.
Il candidato, dopo aver letto e consultato attentamente i documenti e i dati riportati di seguito, analizzi il
fenomeno delle migrazioni nei suoi aspetti politici, economici e sociali; ne individui inoltre i punti di
maggiore criticità; rifletta infine sui possibili interventi e sul ruolo al riguardo delle Istituzioni
internazionali.
DOCUMENTO A): “Ogni volta la tragedia è più grande - e lo sarà sempre più - e ogni volta si dice,
mentendo in buona fede a se stessi, che si è raggiunto il colmo. E che è vicino il momento in cui si volterà
pagina, proprio perché è intollerabile che continui questo crescendo di orrori. Invece con ogni probabilità
continuerà, se non accadrà qualche radicale e inimmaginabile cambiamento nella situazione e nella politica
mondiali. La pietà, l’indignazione e lo sgomento del mondo - di noi tutti - si accenderanno, sinceri e inutili, a
ogni nuovo episodio di barbarie. Ma forse sempre meno, perché ci si abitua a tutto e proprio il ripetersi delle
orrende e criminose tragedie renderà più assuefatte e meno reattive le coscienze. Che fare, come dice il titolo
di un famoso pamphlet politico? Il problema è tragico, perché agli immigrati e senza nome e senza destino si
oppongono non solo le livide, imbecilli e regressive paure di chi teme ogni forestiero incapace di
bestemmiare nel suo dialetto e sogna un mondo endogamico e gozzuto di consanguinei. Alla doverosa
accoglienza umana di tanti fratelli perseguitati e infelici si oppone e purtroppo si opporrà una difficoltà o
impossibilità oggettiva, il numero di questi fratelli infelici, che un giorno potrebbe essere materialmente
impossibile accogliere. Un ospedale che ha cento posti letto può ospitare, in situazioni di emergenza, 150
malati, ma non 10 mila, e chi facesse entrare nelle sue corsie 10 mila persone creerebbe, irresponsabilmente,
la premessa di nuove difficoltà e di nuovi conflitti. Queste infami tragedie sono la prova di un’altra triste
realtà: l’inesistenza dell’Europa. Il problema dei dannati della Terra che arrivano sulle nostre coste è
europeo, non italiano; coinvolge l’Europa, non solo l’Italia. Che l’Unione Europea se ne disinteressi è
oscenamente autodistruttivo; è come se il governo italiano si sbarazzasse del problema dicendo che è affare
della regione di Sicilia, visto che i naufraghi, vivi o morti, non arrivano a Roma o a Torino. Se l’Unione

Europea se ne disinteressa, e non può essere un tardivo intervento a dimostrare il contrario, significa che
l’Unione Europea non esiste. Che fare? Certo, si possono adottare piccole misure. Ad esempio, sarebbe
opportuno che i mercanti di schiavi, colpevoli spesso volontariamente di crimini, fossero sottoposti, data
l’emergenza di questa vera guerra per l’Italia, al codice marziale. Non sarebbe male se i mercanti di schiavi e
di morte sbrigassero i loro affari rischiando la morte come i loro schiavi. Fa impressione leggere di alcuni di
questi assassini arrestati e presto scarcerati e tornati al loro traffico lurido e lucroso. Che fare? Nessuno,
sembra, lo sa”. Claudio Magris, “Dove cessa l’umanità”, Corriere della sera del 20 aprile 2015.
DOCUMENTO B): “Il fenomeno delle migrazioni: un bene o un male?
“Viviamo in un'epoca in cui coesistono due punti di vista contrastanti. Il primo, secondo cui i migranti che
attraversano i nostri confini sottraggono posti di lavoro ed erodono il tessuto sociale del nostro paese. Il
secondo, viceversa, secondo cui nonostante disagi trascurabili a breve termine, i flussi migratori
internazionali costituiscono un vantaggio poiché generano innovazione e dinamismo favorendo la crescita
economica a lungo termine. A mio giudizio entrambe le versioni sono troppo semplicistiche. Il prezzo delle
migrazioni si paga a breve termine e a livello locale, e quindi ha conseguenze sociali e politiche reali, mentre
i benefici sono più diffusi e dilazionati nel tempo. Come avviene per i dibattiti relativi al commercio, in cui
gli istinti protezionisti tendono a sopraffare l'esigenza a lungo termine di società più aperte, il ruolo
fondamentale svolto dai migranti nello sviluppo economico viene spesso contrastato da misure difensive
volte a frenare i flussi migratori. Dal punto di vista economico l'argomentazione è chiara: le migrazioni
aiutano le economie, sia quelle sviluppate sia quelle dei paesi in via di sviluppo. Come per il commercio e la
libera circolazione delle idee, la chiusura è dannosa.
“Perché si emigra?
“Le generalizzazioni sulle migrazioni sono pericolose. Gran parte del flusso annuale costituito da circa 15
milioni di migranti rientra in una delle quattro categorie di circolazione transfrontaliera: migranti per motivi
economici, studenti, migranti per cause sociali e rifugiati/richiedenti asilo. Ogni anno circa 5 milioni di
persone migrano per motivi economici. I migranti altamente qualificati portano oltre confine eccellenza o
formazione che colmano lacune della forza lavoro autoctona. I migranti non qualificati tendono a colmare le
carenze di manodopera o a svolgere lavori meno desiderati dalla forza lavoro locale. Ogni anno migrano
circa 3,5 milioni di studenti. Sebbene alcuni paesi, come il Regno Unito, insistano affinché gli studenti
rientrino in patria, altri, come l'Australia e gli Stati Uniti, hanno acquisito eccellenze consentendo ad alcuni
studenti di restare. Per esempio, il 68 per cento degli studenti stranieri che nel 2000 ha conseguito un
dottorato negli Stati Uniti, cinque anni dopo si trovava ancora nel paese. Motivi sociali e familiari
determinano la migrazione di circa 2 milioni di persone all'anno, per ricongiungimento familiare. Ciò è molto
comune nelle nazioni costituite in gran parte da generazioni di immigrati più recenti (Stati Uniti, Canada e
Australia) nonché negli ex imperi coloniali (in particolare Regno Unito e Francia).
“Conflitti e persecuzioni spingono le persone a lasciare la propria patria e ad attraversare i confini. Rifugiati
e richiedenti asilo rappresentano in media due milioni di migranti all'anno. Alla fine del 2012 c'erano 15,4
milioni di rifugiati ufficialmente riconosciuti in tutto il mondo, di cui l'80 per cento ospitati da paesi in via di
sviluppo, in aumento rispetto al 70 per cento di dieci anni fa. È impossibile sapere quanti migranti non
documentati ci siano in tutto il mondo, ma si stima che negli Stati Uniti ve ne siano circa 11 milioni su un
totale di circa 50 milioni di migranti, pari a circa il 22 per cento del totale.
[…]
“Impatto per le aziende
In futuro diventerà ancora più imperativo assicurare una solida offerta di forza lavoro incrementata da
lavoratori stranieri. A livello globale la popolazione sta invecchiando. Nel 1950 c'erano solo 14 milioni di
ultra ottantenni. Oggi ce ne sono ben oltre i 100 milioni e le proiezioni attuali indicano quasi 400 milioni di
ultra ottantenni nel 2050. Con il calo della fertilità al di sotto del livello di sostituzione in tutte le regioni
eccetto l'Africa, si prevede un rapido aumento degli indici di dipendenza e un calo della forza lavoro
dell'OCSE da circa 800 milioni a quasi 600 milioni di unità nel 2050. Il problema è particolarmente sentito in
Europa, Nord America e Giappone. Ma anche i paesi in via di sviluppo ne risentiranno; si prevede che nel
2050 circa il 20 per cento della popolazione indiana e il 31 per cento di quella cinese avranno 65 anni o più”.
Ian Goldin, “Il fenomeno delle migrazioni: un bene o un male?” (cenni sull'Autore: Ian Goldin è professore
e direttore della Oxford Martin School e Professor of Globalization and Development presso l'Università di

Oxford. Il documento è tratto dall’articolo pubblicato nel suo libro "Exceptional People: How Migration
Shaped Our World and Will Define Our Future", edito da Princeton University Press nel 2012)

ALCUNI DATI DI APPROFONDIMENTO

Distribuzione della popolazione straniera per età e per genere
Età

Stranieri
Maschi

Femmine

Totale

%

0-4

178.506

172.769

351.275

8,0%

5-9

141.904

136.751

278.655

6,4%

10-14

115.019

109.835

224.854

5,1%

15-19

115.692

103.092

218.784

5,0%

20-24

153.782

156.019

309.801

7,1%

25-29

213.431

241.402

454.833 10,4%

30-34

258.982

282.875

541.857 12,3%

35-39

251.998

269.699

521.697 11,9%

40-44

216.373

240.151

456.524 10,4%

45-49

160.557

195.702

356.259

8,1%

50-54

108.723

163.537

272.260

6,2%

55-59

65.600

115.794

181.394

4,1%

60-64

34.082

67.486

101.568

2,3%

65-69

18.236

32.214

50.450

1,1%

70-74

12.822

20.319

33.141

0,8%

75-79

7.879

10.907

18.786

0,4%

80-84

3.790

5.406

9.196

0,2%

85-89

1.622

2.613

4.235

0,1%

90-94

596

1.064

1.660

0,0%

95-99

131

277

408

0,0%

100+

28

56

84

0,0%

Totale 2.059.753 2.327.968 4.387.721 100%

Distribuzione della popolazione straniera per area geografica
Regione

Cittadini stranieri
Totale

% Stranieri Variazione
su popolaz.
% anno
%
totale
precedente

Maschi

Femmine

Lombardia

501.090

527.573

1.028.663 23,4%

10,50%

+8,0%

Emilia-Romagna

228.430

260.059

488.489 11,1%

11,16%

+7,4%

Veneto

233.984

253.046

487.030 11,1%

9,98%

+6,1%

Lazio

223.927

253.617

477.544 10,9%

8,59%

+11,5%

Piemonte

178.733

206.263

384.996

8,8%

8,80%

+6,7%

Toscana

161.304

189.457

350.761

8,0%

9,50%

+8,7%

Campania

73.821

97.117

170.938

3,9%

2,96%

+13,7%

Marche

63.838

75.962

139.800

3,2%

9,05%

+4,3%

Sicilia

67.733

71.677

139.410

3,2%

2,79%

+10,0%

Liguria

53.952

65.994

119.946

2,7%

7,66%

+7,1%

Friuli-Venezia Giulia

48.704

53.864

102.568

2,3%

8,39%

+5,4%

Puglia

43.792

52.339

96.131

2,2%

2,37%

+14,9%

Umbria

41.044

51.750

92.794

2,1%

10,47%

+5,4%

Trentino-Alto Adige

42.273

48.774

91.047

2,1%

8,76%

+6,5%

Abruzzo

33.905

41.034

74.939

1,7%

5,71%

+9,0%

Calabria

33.701

40.368

74.069

1,7%

3,78%

+10,7%

Sardegna

15.286

20.324

35.610

0,8%

2,17%

+14,5%

Basilicata

6.398

8.330

14.728

0,3%

2,56%

+11,6%

19. Valle d'Aosta

3.993

5.155

9.148

0,2%

7,16%

+8,0%

20. Molise

3.845

5.265

9.110

0,2%

2,91%

+11,8%

100,0%

+8,3%

Totale ITALIA

2.059.753 2.327.968 4.387.721

SECONDA PARTE

Quesiti di approfondimento, da trattarsi in modo sintetico.
1. Quale messaggio vuole lanciare Magris con il titolo dell'editoriale “Dove cessa l'umanità?
2. Quali essenziali elementi qualitativi e quantitativi emergono dalle tabelle fornite?
3. Qual è secondo la Costituzione italiana la condizione giuridica dello straniero?
4. Perché lo sviluppo sostenibile richiede il superamento dell’arretratezza del Terzo Mondo?

_____________________
Durata della prova : 6 ore
Sussidi consentiti: Dizionario della lingua italiana, Costituzione Italiana, Codice
Civile e leggi complementari, non commentati.

