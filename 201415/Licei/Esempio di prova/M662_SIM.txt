Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI07 – AUDIOVISIVO MULTIMEDIALE

Tema di: DISCIPLINE AUDIOVISIVE E MULTIMEDIALI
ESEMPIO PROVA

ALCOL E GIOVANI
“Il consumo e l’abuso di alcol fra i giovani e gli adolescenti è un fenomeno preoccupante.
L’Organizzazione mondiale della sanità raccomanda la totale astensione dal consumo di alcol fino
ai 15 anni, in Italia con la Legge 8.11.2012 n.189 vige il divieto di somministrazione e vendita di
bevande alcoliche ai minori di 18 anni, da ciò si deduce che i giovani di età inferiore ai 18 anni che
consumano anche una sola bevanda alcolica durante l’anno presentano un comportamento a rischio
nel consumo di alcol.
I comportamenti di consumo diffusi tra i giovani richiedono una particolare attenzione e adeguati
interventi, per la possibilità di gravi implicazioni di ambito non solo sanitario ma anche psicosociale, data la facilità di associazione con altri comportamenti a rischio, assenze scolastiche,
riduzione delle prestazioni scolastiche, aggressività e violenza, oltre alle possibili influenze negative
sulle abilità sociali e sullo sviluppo cognitivo ed emotivo. Essi possono inoltre portare a condizioni
patologiche estreme come l’intossicazione acuta alcolica o l’alcoldipendenza. Altri problemi
nascono dalla diffusione di un uso dell’alcol simile a quello delle altre sostanze psicoattive, con
finalità di sballo e ricerca dell’ubriachezza, uso che rischia tra l’altro di fungere da ponte verso le
sostanze psicoattive illegali.”
dal sito del Ministero della salute – Temi e professioni – Prevenzione – Alcol e alcoldipendenza
http://www.salute.gov.it/portale/temi/p2_6.jsp?lingua=italiano&id=2351&area=alcol&menu=vuoto

Al candidato è richiesto di ideare e progettare uno spot di 30 secondi riguardante il problema
dell'alcolismo, che sia in grado di evidenziare e comunicare le possibili conseguenze di tale grave
fenomeno a carico dei soggetti stessi e della società.
Sono richiesti:





Schizzi preliminari e bozzetti;
Lo storyboard;
La realizzazione di un prototipo di una parte significativa del progetto;
La relazione finale sulle scelte di progetto.

_____________________
Durata massima della prova: 3 giorni (6 ore per ciascun giorno)
È consentito l’uso del dizionario della lingua italiana.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.

