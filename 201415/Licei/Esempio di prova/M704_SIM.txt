Ministero dell’Istruzione dell’’Università e della Ricerca
ESAME DI STATO DI ISTRUZIONE SECONDARIA SUPERIORE
Indirizzo: LI10 – GRAFICA

Tema di: DISCIPLINE GRAFICHE
ESEMPIO PROVA
Valorizzare la vera cucina italiana e le eccellenze agroalimentari che la contraddistinguono è uno degli
obiettivi principali di molti grandi chef. Uno in particolare ha da poco inaugurato nella tua Regione un
ristorante, avendo come obiettivo quello di servirsi esclusivamente di prodotti italiani. Inoltre molte delle
materie prime utilizzate per preparare i piatti sono di sua produzione: ad esempio nel ristorante vengono
serviti solo formaggi e vini delle sue tenute. Il ristorante si chiama “Il Bel Paese”; si presenta dunque
l’esigenza di progettare il marchio e logo del ristorante, che figurerà anche sulle etichette dei formaggi e dei
vini.
1° FASE
Il candidato progetti il marchio e logotipo del ristorante.
2° FASE
Il candidato realizzi l’etichetta per una bottiglia di vino rosso “Il tralcio”, ottenuto da uve Cabernet,
gradazione 13°
o, in alternativa,
un pieghevole, formato A4 con due pieghe, contenente: riferimenti alla regione e alla zona di produzione, il
marchio e logotipo, i prodotti dell’azienda, l’immagine del ristorante. Il pieghevole dovrà contenere:
NOMENCLATURA
Il brand

Il marchio e logo “Il Bel Paese”.

Il visual

La parte illustrata dell’annuncio (foto, disegni, immagini create al computer).

L’head-line

La frase che indica la caratteristica del ristorante: “Solo prodotti italiani”.

Il body copy

Il testo che descrive l’attività dell’azienda e dei suoi prodotti (il candidato può utilizzare
del falso testo).

Gli elaborati dovranno comprendere:
-

Gli studi preliminari attraverso i quali dovranno essere evidenziati la logica dell’iter progettuale e la
scelta dei criteri per la soluzione adottata.

-

Lo sviluppo tecnico-grafico del progetto (ogni candidato ha la facoltà di utilizzare le esperienze
acquisite, facendo emergere le attitudini personali nell’autonomia creativa).

-

La realizzazione di un particolare del progetto stesso, ossia una campionatura tecnica.

-

Una relazione scritta che motivi le ragioni della scelta progettuale effettuata e che descriva le
problematiche tecniche di realizzazione.

_________________
Durata massima della prova: 3 giorni (6 ore per ciascun giorno)
È consentito l’uso del dizionario della lingua italiana.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi
digitali e dei materiali cartacei presenti in biblioteca disponibili nella istituzione scolastica.

ALLEGATI

