Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M610 – ESAME DI STATO DI ISTRUZIONE SECONDARIA SUPERIORE
Indirizzo: LIG9 – DESIGN
CURVATURA ARTE DEL TESSUTO
Tema di: DISCIPLINE PROGETTUALI DESIGN (TESSUTO)

Vicino ad una grande città, in una vasta tenuta agricola, una volta dedicata alla monocoltura e da
tempo in stato di semi abbandono, si sta realizzando un “resort” con campi sportivi, maneggio,
piscine, palestre per fitness, spa, campi da golf, locali per il relax e la ristorazione; nei casali
saranno ricavati esclusivi residence ognuno dei quali prenderà il nome dal colore che - sia pure con
diverse sfumature e tonalità - ne caratterizzerà ogni ambiente. Particolare attenzione sarà posta ai
tessuti che rivestiranno le pareti delle stanze da letto, alla biancheria, alle coperte, ai tendaggi e alle
poltrone nonché ai tappeti dei vari ambienti. I tessuti potranno essere in tinta unita o decorati.
Il candidato, sulla base delle metodologie progettuali e laboratoriali proprie dell’indirizzo di studi
frequentato e delle esperienze effettuate nel corso di studi, proponga una gamma di tessuti idonei ai
diversi usi e, dopo una ponderata scelta, avanzi idonee ipotesi per la realizzazione di un set
completo di uno dei vari prodotti sopraelencati.
Si chiedono i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo con tavole di ambientazione

-

realizzazione di un modello o del prototipo, anche parziale, di un elemento significativo

-

relazione illustrativa dell’intero iter progettuale.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

