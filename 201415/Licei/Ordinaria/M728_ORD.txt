Pag. 1/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M728 – ESAME DI STATO DI ISTRUZIONE SECONDARIA SUPERIORE
Indirizzo: LI08 – SCENOGRAFIA
Tema di: DISCIPLINE PROGETTUALI SCENOGRAFICHE

Io considero il mondo per quello che è […]: un palcoscenico dove ogni uomo deve recitare una parte […].
W. Shakespeare, Il mercante di Venezia, Feltrinelli, trad. Agostino Lombardo, 1992

Le opere teatrali di William Shakespeare sono state tradotte in tutte le principali lingue del mondo e
sono state messe in scena più spesso di quelle di qualsiasi altro autore di teatro. Artisti come V.
Bellini, G. Verdi, C. Gounod o S. Prokofiev si sono ispirati alle sue tragedie per comporre le loro
opere; altri, come J. Laforgue, le hanno interpretate in una chiave estremamente personale; altri
ancora, come C. Bene, le hanno “amputate”, disarticolate e riformulate, creando capolavori a sé
stanti. Le opere di Shakespeare quindi, sebbene scritte più di quattro secoli or sono, risultano
straordinariamente attuali. Per rendersi conto di questo basta pensare alle tematiche in esse presenti:
lo scontro etico, sociale e culturale, il conflitto fra amicizia e amore, il potere del denaro, la lealtà e
la giustizia ne “Il mercante di Venezia”; la manipolazione, la gelosia e il femminicidio in “Otello”;
la sete di potere, il dispotismo e il pensiero oscillante tra logica e irrazionalità in “Macbeth”;
l’ambizione, l’incertezza, il sospetto, il tradimento e la menzogna in “Riccardo III”; la depressione,
l’indecisione e la vendetta in “Amleto”.
In vista del quarto centenario della morte del grande drammaturgo inglese, un regista teatrale
desidera mettere in scena alcune delle sue maggiori opere, con l’intenzione di ricontestualizzarle,
nei limiti del possibile, in un periodo storico a noi più vicino; nelle sue intenzioni dovrà trattarsi di
un’interpretazione in cui le scene non saranno ideate in maniera eccessivamente descrittiva e
didascalica, bensì concepite in modo da intensificare gli aspetti drammatici, psicologici e, talvolta,
onirici che caratterizzano le sue opere.
Sulla base delle metodologie e delle esperienze progettuali e laboratoriali di indirizzo acquisite nel
corso degli studi, coniugando le esigenze espressive e concettuali con le necessità strutturali, il
candidato sviluppi una personale proposta sul tema indicato, progettando la scenografia per un atto
di un’opera teatrale di W. Shakespeare e mettendo in risalto, nelle scelte progettuali, gli aspetti più
significativi dell’opera scelta, in riferimento alle personali sensazioni e secondo le proprie esigenze
espressive.
Si allega l’elenco delle opere teatrali dell’autore (allegato 1).
Le caratteristiche dello spazio scenico sono a scelta del candidato e dovranno essere descritte
all’interno del progetto proposto (es. dimensioni, teatro aperto/chiuso, all’italiana o non, dimensioni
di eventuale boccascena ecc.).

Pag. 2/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M728 – ESAME DI STATO DI ISTRUZIONE SECONDARIA SUPERIORE
Indirizzo: LI08 – SCENOGRAFIA
Tema di: DISCIPLINE PROGETTUALI SCENOGRAFICHE
Sono richiesti:


Schizzi preliminari, con note chiarificatrici che accompagnano il percorso espressivo;



Bozzetto definitivo policromo, in scala a scelta del candidato, realizzato con tecniche graficopittoriche a scelta;



Disegni esecutivi di una parte rappresentativa della scenografia e illustrazioni grafico-scritte
degli aspetti tecnici essenziali dell’allestimento;



Eventuale bozzetto grafico o grafico-pittorico di un costume;



Realizzazione, con mezzi tradizionali o con strumenti informatici, di un particolare o di un
elemento significativo del progetto, in scala ridotta, elaborato secondo individuali preferenze
espressive e in relazione alle strumentazioni disponibili nell'istituzione scolastica;



Relazione che illustri le caratteristiche della propria idea progettuale, i materiali usati ed
eventuali schede tecniche.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

Pag. 3/3

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M728 – ESAME DI STATO DI ISTRUZIONE SECONDARIA SUPERIORE
Indirizzo: LI08 – SCENOGRAFIA
Tema di: DISCIPLINE PROGETTUALI SCENOGRAFICHE

Allegato 1
Opere di William Shakespeare
Tito Andronico
Romeo e Giulietta
Giulio Cesare
Amleto
Troilo e Cressida
Otello
Re Lear
Timone di Atene
Macbeth
Antonio e Cleopatra
Coriolano
Cimbelino
Enrico VI, parte I
Enrico VI, parte II
Enrico VI, parte III
Riccardo III
Riccardo II
Enrico V
Enrico IV, parte I
Enrico IV, parte II
Enrico VIII
Re Giovanni
La bisbetica domata
La commedia degli equivoci
I due gentiluomini di Verona
Pene d'amore perdute
Sogno di una notte di mezza estate
Il mercante di Venezia
Molto rumore per nulla
Come vi piace
La dodicesima notte
Le allegre comari di Windsor
Tutto è bene quel che finisce bene
Misura per misura
Pericle principe di Tiro
Il racconto d'inverno
La tempesta

