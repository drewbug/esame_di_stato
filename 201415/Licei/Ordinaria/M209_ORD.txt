Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M209 – ESAME DI STATO DI ISTRUZIONE SECONDARIA SUPERIORE
Indirizzo: SL01 – ARTISTICO – PRIMA SEZIONE ACCADEMIA
Tema di: DISEGNO GEOMETRICO, PROSPETTIVA E ARCHITETTURA
In un quartiere di una città di medie dimensioni l'Amministrazione comunale, al fine di valorizzare una
zona a carattere unicamente residenziale, destina un’area (inizialmente utilizzata da una scuola
elementare, ed attualmente in completo abbandono) ad Acquario Virtuale. L’Acquario Virtuale sarà
dedicato ai temi della tutela dell’ambiente marino e della valorizzazione della natura. Il Museo-Acquario
dovrà essere strutturato secondo percorsi didattici suddivisi per ambiti faunistici: dalle profondità del
Mediterraneo alle profondità degli Oceani. Grandi Monitor sostituiranno le ampie vasche con i pesci degli
acquari tradizionali. Un piccolo Auditorium sarà destinato soprattutto a interventi didattici con proiezioni,
in 3D e 4D stereoscopico, per promuovere una cultura responsabile del mare.
La particolarità del luogo e delle esposizioni rende necessario uno sviluppo volumetrico su un unico
livello, con la previsione di un’ampia zona da recuperare a verde.
L’Acquario dovrà essere costituito da:








Spazi espositivi con la previsione di monitor giganti
Due sale per la didattica
Una sala Auditorium per conferenze e/o proiezioni di filmati
Due uffici
Servizi igienici distinti per il pubblico e per il personale interno
Zona ristoro
Libreria con spazi per vendita di oggetti.

Il candidato dovrà, sulla base delle conoscenze acquisite nel corso degli studi, effettuare le proprie scelte
progettuali tenendo presenti le caratteristiche dell’area.
Si richiedono:





Schizzi preliminari
Planimetria in scala 1:500
Piante, prospetti e sezioni in scala adeguata
A scelta, prospettiva o assonometria ambientate, da intendersi anche come viste tratteggiate a
mano libera purché proporzionate secondo le regole geometriche proprie delle rappresentazioni
 Relazione illustrativa del percorso progettuale.
È consentito l’uso del supporto informatico per la restituzione in scala del progetto definitivo.
È consentito l’uso del Manuale dell’architetto.

______________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se la
prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

