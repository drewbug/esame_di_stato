Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M662 – ESAME DI STATO DI ISTRUZIONE SECONDARIA SUPERIORE
Indirizzo: LI07 – AUDIOVISIVO E MULTIMEDIALE
Tema di: DISCIPLINE AUDIOVISIVE E MULTIMEDIALI

La Danza
La danza è arte del corpo in movimento, e da sempre ha avuto un ruolo di grande importanza nella
storia dello spettacolo; già nell'antica Grecia, durante le rappresentazioni teatrali, il coro si
esprimeva danzando nello spazio chiamato orchestra, che si trovava davanti a quello scenico,
destinato agli attori. La storia dell'arte, soprattutto nell'Ottocento e nel Novecento, ha sovente tratto
ispirazione dalla danza; basti ricordare le opere di grandi maestri come Degas, Renoir, Matisse, che
l'hanno rappresentata in tutta la sua armoniosa bellezza.
Ispirandosi a opere d'arte a lui note, ma con l'intento di esprimere anche la propria visione di
quest'arte, il candidato progetti una sigla televisiva (della durata massima di 30 secondi) di un
programma dedicato alla danza.
Sono richiesti:


Schizzi preliminari e bozzetti;



Lo storyboard;



La realizzazione di un prototipo di una parte significativa del progetto;



La relazione finale sulle scelte di progetto.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

