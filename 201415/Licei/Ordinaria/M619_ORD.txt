Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M619 – ESAME DI STATO DI ISTRUZIONE SECONDARIA SUPERIORE
Indirizzo: LIH9 – DESIGN
CURVATURA ARTE DEL VETRO
Tema di: DISCIPLINE PROGETTUALI DESIGN (VETRO)

Forme nuove, colori nuovi, saperi antichi
l’antica arte del vetro guarda al futuro

Il vetro affonda le sue radici nella storia anche se il progresso tecnico ne ha permesso una
produzione di livello industriale e la diffusione capillare, rendendolo indispensabile nella vita
quotidiana; tuttavia le potenzialità di questo materiale sono infinite, e la duttilità nelle mani dei
maestri vetrai permette ancora di guardare ad un luminoso futuro, ricco di creatività, verso nuove
esperienze estetiche e funzionali.
Per valorizzare e far conoscere al grande pubblico cosa si sta facendo di notevole nella cura e nella
conservazione della tradizione ma, soprattutto, nel raggiungimento di nuovi traguardi le aziende del
settore hanno fortemente voluto la realizzazione di una biennale del vetro in cui, oltre alle opere dei
bravissimi artigiani e dei grandi artisti che hanno usato il vetro nelle loro opere, sarà dato spazio ai
nuovi talenti con l’istituzione di un premio riservato ai giovani cui potrà iscriversi chi frequenta una
scuola del settore.
Il candidato, sulla base delle metodologie progettuali e laboratoriali proprie dell’indirizzo di studi
frequentato e delle esperienze effettuate, avanzi una personale ed innovativa proposta per la
realizzazione di un manufatto che presenti elementi di assoluta originalità.
Si chiedono i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo con tavole di ambientazione

-

realizzazione di un modello o del prototipo, anche parziale, di un elemento significativo

-

relazione illustrativa dell’intero iter progettuale.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

