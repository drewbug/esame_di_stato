Pag. 1/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M702 – ESAME DI STATO DI ISTRUZIONE SECONDARIA SUPERIORE
Indirizzo: SD32 - SCENOTECNICA
Tema di: PROGETTAZIONE (SCENOTECNICA)

Prendete un giornale. Prendete le forbici. Scegliete nel giornale un articolo della lunghezza che
desiderate per la vostra poesia. Ritagliate l'articolo. Ritagliate poi accuratamente ognuna delle
parole che compongono l'articolo e mettetele in un sacco. Agitate delicatamente. Tirate poi fuori un
ritaglio dopo l'altro disponendoli nell'ordine in cui sono usciti dal sacco. Copiate scrupolosamente.
La poesia vi somiglierà. Ed eccovi divenuto uno scrittore infinitamente originale e di squisita
sensibilità, benché incompresa dal volgo.
Tristan Tzara, Manifesti del dadaismo e Lampisterie, a cura di Giampiero Posani, Trad. di Ornella Volta,
Einaudi, 1990

Il candidato, utilizzando tecniche, metodi ed esperienze maturati nel percorso scolastico, affronti e
sviluppi il tema sottostante attraverso un percorso progettuale originale e coerente nelle sue parti.
Una importante Società televisiva, in previsione del Centenario, nel 2016, del Movimento Dadaista,
bandisce un concorso per la scenografia di un varietà ispirato al Cabaret Voltaire, da allestire in un
teatro di posa televisivo di m 20 x 20. In tale spettacolarizzazione televisiva, che sarà trasmessa in
diretta Eurovisione, verranno messi in scena sketch comici e letture dissacranti, momenti di danza
ed intermezzi musicali, il tutto basato sulla necessità di stupire e coinvolgere il telespettatore
attraverso il riso, il paradossale e le esibizioni spettacolari.
Lo spazio dovrà essere caratterizzato da luoghi deputati che connoteranno i diversi momenti
performativi in una riedizione contemporanea di un luogo, il Cabaret Voltaire, che aveva come
primaria finalità, nel 1916, quella di mettere in discussione tutta l’arte esistente.
Il numero e la disposizione delle telecamere sono a discrezione del candidato, secondo l’impianto
scenico progettato.
Si richiedono:
1.

Concept di ispirazione con sintetiche note esplicative

2.

Disegni tecnico-grafici in scala, in linea con le esperienze didattiche affrontate nel percorso di
studi, che mettano in evidenza le inquadrature delle telecamere ed eventuali particolari
costruttivi

3.

Bozzetto coloristico, in scala di riduzione, di uno dei luoghi deputati ritenuto più significativo,
con tecniche a libera scelta

Pag. 2/2

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M702 – ESAME DI STATO DI ISTRUZIONE SECONDARIA SUPERIORE
Indirizzo: SD32 - SCENOTECNICA
Tema di: PROGETTAZIONE (SCENOTECNICA)

4.

Progetto esecutivo

5.

Relazione scritta dell'iter progettuale e delle soluzioni ideate con le motivazioni che hanno
portato alle scelte riguardo a forme, materiali e funzionalità.

Le modalità operative consistono in opzioni tecnico-espressive a scelta del candidato affinché
emergano le attitudini personali nell’autonomia creativa.

_________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

