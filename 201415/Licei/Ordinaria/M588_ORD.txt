Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M588 – ESAME DI STATO DI ISTRUZIONE SECONDARIA SUPERIORE
Indirizzo: LIC9 – DESIGN
CURVATURA ARTE DELLA CERAMICA
Tema di: DISCIPLINE PROGETTUALI DESIGN (CERAMICA)

EXPO MILANO 2015 – NUTRIRE IL PIANETA
È augurabile che l’Expo Milano 2015 porti in Italia parecchi milioni di stranieri: operatori
economici, industriali, semplici turisti. Sarà un’occasione eccezionale per promuovere i prodotti del
made in Italy, fra i quali occupa un posto di assoluta eccellenza la “Ceramica”.
Per rimanere al tema dell’Expo, legato alla nutrizione, appare opportuno proporre una serie di
arredi, complementi, stoviglie, pavimentazioni e rivestimenti parietali idonei per ambienti dedicati
alla ristorazione e/o alla commercializzazione del food italiano.
Il candidato, sulla base delle metodologie progettuali e laboratoriali proprie dell’indirizzo di studi
frequentato e delle esperienze effettuate, ipotizzi la realizzazione di una serie dei prodotti
sopraelencati e, dopo una ponderata scelta, concentri la sua attenzione su alcuni elementi
proponendo tutte le fasi per la loro realizzazione.
Si chiedono i seguenti elaborati:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo con tavole di ambientazione

-

realizzazione di un modello o del prototipo di almeno un elemento significativo

-

relazione illustrativa dell’intero iter progettuale.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

