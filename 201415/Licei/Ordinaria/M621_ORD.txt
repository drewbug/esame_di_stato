Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M621 – ESAME DI STATO DI ISTRUZIONE SECONDARIA SUPERIORE
Indirizzo: LIE9 – DESIGN
CURVATURA ARTE DEL LIBRO
Tema di: DISCIPLINE PROGETTUALI DESIGN (LIBRO)

L’Ente regionale del territorio cui appartiene la scuola, in collaborazione con una banca locale,
vuole realizzare una monografia che evidenzi le emergenze artistiche dei borghi storici meno
conosciuti dal grande turismo e contemporaneamente valorizzi le produzioni artigianali di antica
tradizione.
Il candidato - sulla base delle metodologie progettuali e laboratoriali proprie dell’indirizzo di studi
frequentato, delle esperienze effettuate e del materiale iconografico messo a disposizione dalla
commissione - ipotizzi una pubblicazione curata nella veste grafica nonché nella qualità di un ricco
repertorio di immagini e di testi, corredata da un’originale rilegatura, e realizzi una proposta
progettuale originale tenendo in adeguata considerazione le esigenze dei committenti. Nella
copertina dovranno trovare idonea collocazione il logo e la denominazione dei due enti committenti.
Si chiedono i seguenti elaborati:
-

schizzi preliminari

-

progetto esecutivo con annotazioni, campionature e prototipi

-

relazione illustrativa dell’intero iter progettuale.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

