Pag. 1/1

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M644 – ESAME DI STATO DI ISTRUZIONE SECONDARIA SUPERIORE
Indirizzo: LIF9 – DESIGN
CURVATURA ARTE DELLA MODA
Tema di: DISCIPLINE PROGETTUALI DESIGN (MODA)

È questa la stagione in cui i grandi stilisti preparano i capi per il prossimo autunno e l’inverno, sono
perciò alla ricerca di linee nuove o da rivisitare, di tessuti della tradizione trattati in modo
innovativo, di abbinamenti originali dei colori. Inoltre le esigenze di mercato richiedono particolare
attenzione per una linea di prêt-à-porter che possa trovare gradita accoglienza negli store del brand
accessibili al grande pubblico.
Il candidato, sulla base delle metodologie progettuali e laboratoriali proprie dell’indirizzo di studi
frequentato e delle esperienze effettuate, ipotizzi alcune personali proposte per una linea elegante o
sportiva di tailleur; infine restituisca, a mano libera o nel modo che riterrà a lui più congeniale,
l’ipotesi prescelta attraverso la produzione di:
-

schizzi preliminari e bozzetti

-

restituzione tecnico-grafica con annotazioni e campionature finalizzate al progetto

-

progetto esecutivo corredato da tavole illustrative

-

campionatura dei materiali

-

eventuale prototipo anche solo di un particolare significativo

-

relazione dell’intero iter progettuale.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo
se la prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e
dei materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

