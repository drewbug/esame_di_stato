Pag. 1/4

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M704 – ESAME DI STATO DI ISTRUZIONE SECONDARIA SUPERIORE
Indirizzo: LI10 – GRAFICA
Tema di: DISCIPLINE GRAFICHE
Quest’anno ricorre il centenario della nascita di Alberto Burri, uno dei massimi esponenti della
tendenza artistica definita “informale”. Per tutto il 2015 ci saranno mostre, eventi e convegni in sua
memoria, e il centenario sarà festeggiato anche oltre oceano con una grande antologica al
Guggenheim Museum di New York.
La giornata del 12 marzo, ricorrenza della sua nascita, ha già visto protagonista la sua città natale,
Città di Castello, dove è stata organizzata una importante cerimonia celebrativa. Per dare visibilità
alla ricorrenza, il Comune prevede ora di affiggere manifesti stradali di grande formato; all’ingresso
dell’edificio che espone le sue opere ed è sede della Fondazione Burri, Palazzo Albizzini, saranno
posti totem pubblicitari; poster, segnalibri e gadget saranno venduti nel bookshop.
1° FASE
Progettazione del manifesto di grande formato, dimensione m 6 x 3. Gli elementi di questo
manifesto dovranno essere:
Il visual

È la parte illustrata del prodotto: foto, disegno, immagine creata al computer
ecc. (vedi immagini allegate)

L’head-line

“1915-2015 Alberto Burri, il poeta della materia”

Il body copy

Il testo che informa sulle caratteristiche dell’artista: “In Burri la materia
rimane quello che è, ma passa dall'infimo al sommo grado del valore:
diventa spazio, e dunque l'antitesi della materia, senza cessare di essere
materia” Città di Castello, Fondazione Burri, Palazzo Albizzini

Sponsor

Il marchio della Regione che cura il patrocinio dell'iniziativa, del Comune,
della Fondazione Burri e di eventuali sponsor commerciali

Pag. 2/4

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca
M704 – ESAME DI STATO DI ISTRUZIONE SECONDARIA SUPERIORE
Indirizzo: LI10 – GRAFICA
Tema di: DISCIPLINE GRAFICHE
2° FASE
Realizzazione, a scelta del candidato, di uno dei seguenti prodotti:
 totem pubblicitario per esterni cm 85 x 250 dove si evidenzieranno gli stessi elementi del
manifesto
 poster formato cm 70 x100
 gadget (tazza, portachiavi o penna) che riproduca la scritta BURRI o un particolare di un’opera.
Gli elaborati dovranno comprendere:
-

Gli studi preliminari attraverso i quali dovranno essere evidenziati la logica dell’iter progettuale
e la scelta dei criteri per la soluzione adottata.

-

Lo sviluppo tecnico-grafico del progetto (ogni candidato ha la facoltà di utilizzare le esperienze
acquisite, facendo emergere le attitudini personali nell’autonomia creativa).

-

La realizzazione di un particolare del progetto stesso, ossia una campionatura tecnica.

-

Una relazione scritta che motivi le ragioni della scelta progettuale effettuata e che descriva le
problematiche tecniche di realizzazione.

____________________________
Durata massima della prova: 3 giorni (6 ore per ciascun giorno)
N.B.: Nei primi 2 giorni il candidato può lasciare la sede degli esami prima che siano passate 6 ore dall’inizio della prova solo se la
prova stessa è conclusa.
È consentito l’uso dei materiali e delle attrezzature, informatiche e laboratoriali (esclusa INTERNET), degli archivi digitali e dei
materiali cartacei presenti in biblioteca disponibili nella istituzione scolastica.
È consentito l’uso del dizionario della lingua italiana.
È consentito l’uso del dizionario bilingue (italiano-lingua del paese di provenienza) per i candidati di madrelingua non italiana.

Pag. 3/4

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca

Pag. 4/4

Sessione ordinaria 2015
Seconda prova scritta

Ministero dell’Istruzione, dell’ Università e della Ricerca

